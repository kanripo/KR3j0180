# -*- mode: mandoku-view; -*-
#+TITLE: 類說
#+DATE: 2015-08-24 23:26:31.570767
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷二十二]目錄
<pb:KR3j0180_WYG_022-1a>¶
欽錄四庫全書¶
　類説目録¶
　　巻二十二¶
　　　荆湖近事¶
　　　　酒囊飯袋　　　　　散福裙¶
　　　　老婦嫁詩　　　　　存孤恤寡¶
　　　　舜作蟒蛇　　　　　大市裏賣平天冠¶
　　　　僧是詩家奴　　　　謁戌將致詞¶
<pb:KR3j0180_WYG_022-1b>¶
　　　　詠柳　　　　　　　鷺鷥詩¶
　　　　安知獲麟之筆為騎馬之用¶
　　　　鄧公池亭　　　　　𫝊語縣君謝到¶
　　　　白傅琵琶行　　　　五臟穀¶
　　　　一縫毬¶
　　　金坡遺事¶
　　　　玉堂之署　　　　　大雪賜詩¶
　　　　御樓侍立　　　　　黄盤鵰¶
<pb:KR3j0180_WYG_022-2a>¶
　　　　江南圖畫　　　　　太宗押勑¶
　　　　破鏁檢舊章　　　　一灰堆¶
　　　　御筆戒酒　　　　　門扉下竊出¶
　　　　靈鵲　　　　　　　弟拜相兄草麻¶
　　　　狡兎三穴首䑕兩端　不可令周翰知¶
　　　　留請假榜子¶
　　　東齋記事¶
　　　　朕有三條帶　　　　賞花釣魚¶
<pb:KR3j0180_WYG_022-2b>¶
　　　　賦山水石歌　　　　夢召對¶
　　　　武臣不持喪　　　　議藥不合¶
　　　　賦落韻　　　　　　富人納貴絹¶
　　　　乖崖表德　　　　　千林如有喜¶
　　　　以制誥為贄卷　　　狀元給騶從¶
　　　　夢明忩下草制　　　劉煇作狀元¶
　　　　百日宰相　　　　　蔡君謨蛇精¶
　　　　司天奏侍臣逃　　　黄筌畫¶
<pb:KR3j0180_WYG_022-3a>¶
　　　　寫生趙昌　　　　　十眉圖¶
　　　　魶魚縁木　　　　　二鶻擲卵¶
　　　　徵風　　　　　　　庭松詩¶
　　　　雙廟　　　　　　　立朝以曾魯公為法¶
　　　　好把長鞭便一揮　　一聲河滿子¶
　　　　費鐵嘴　　　　　　文如錦綉屏風¶
　　　　官家隣人　　　　　作漢春秋硯¶
　　　　宣獻未嘗素談　　　不足則誇¶
<pb:KR3j0180_WYG_022-3b>¶
　　　　薛出油　　　　　　水晶燈籠¶
　　　　照天蠟燭　　　　　放生¶
　　　　禁食蝦蟆　　　　　預買紬絹¶
　　　　體備中和之氣　　　疥有五德¶
　　　　鐵碪　　　　　　　茘枝熟¶
　　　　保心如止水　　　　灰牛白馬¶
　　　　勸酒當以量　　　　契丹風俗¶
　　　　改罪已辭　　　　　趙均平¶
<pb:KR3j0180_WYG_022-4a>¶
　　　　孝猿𫝊　　　　　　蜀茶¶
　　　　物理相感　　　　　漢似胡人胡似漢¶
　　　　鐵林騎¶
　¶
　¶
　¶
　¶
　¶
<pb:KR3j0180_WYG_022-4b>¶
　¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷二十二
<pb:KR3j0180_WYG_022-5a>¶
欽定四庫全書¶
　類說巻二十二　　　　　　宋　曽慥　編¶
　　荆湖近事¶
酒囊飯袋¶
　馬氏奢僣諸院王子僕從烜赫文武之道未嘗留意¶
　時謂之酒嚢飯袋¶
散幅裙¶
　周行逢為武安節度婦人所著裙皆不縫謂之散幅¶
<pb:KR3j0180_WYG_022-5b>¶
　或曰裙之於身以幅多為上周匝於身今使開散是¶
　不周也不周不縫是姓是名俱去矣夫幅者福也福¶
　破散其能久乎未㡬而行逢卒¶
老婦嫁詩¶
　曹衍撰馬氏野史投進年已衰耄獻老婦嫁詩云滿¶
　頭白髪為新婦笑殺年少豪家兒又詠鷺鶿云終日¶
　灘頭延頸望能消大海㡬多魚¶
存孤恤寡¶
<pb:KR3j0180_WYG_022-6a>¶
　周行逢命何景山為益陽令强取人家婦人景山曰¶
　卑吏無它葢存恤孤寡行逢曰何不寛其賦稅免其¶
　徭役乃置之於家於理安乎戲謂僚吏曰不如令佐¶
　海龍王去遂投於江中¶
舜作蟒蛇¶
　呂&KR1925;遊舜洞見一古碑謂舜曽於此洞作蟒蛇身受¶
　諸苦惱不知其㡬世至隋仁壽中遇一尼摩頂受記¶
　遂得託生&KR1925;曰悠悠蒼天彼何人斯妄為玷瀆如此¶
<pb:KR3j0180_WYG_022-6b>¶
　之甚聖莫大於堯舜暴莫大於桀紂安得桀紂至暴¶
　寂然無聞至聖反為蟒蛇又尼者一髠跣婦人有何¶
　功行摩頂受記使之託生耶由是著解分篇千餘言¶
大市裏賣平天冠¶
　廖融詩云逺山秋帶雨水舘夜多風潘若沖陽朔縣¶
　詩云門連百越水地管數千峯郭影雲連樹林聲月¶
　帶舂二人更唱迭和詩家之勁敵太宗懲五代塲屋¶
　之弊以詞賦策論取士融冲之徒稍稍引去融曰豈¶
<pb:KR3j0180_WYG_022-7a>¶
　知今日之詩道一似大市裏賣平天冠並無人問耶¶
　又素性重僧前後贈詩甚多或問其故融曰僧是詩¶
　家奴一人贈一篇且圖帶徃東西南北去耳¶
僧是詩家奴(附見/上)¶
謁戍將致詞¶
　林楚材窮窘益陽戍將李著謂林曰大凡秀才必能¶
　道言語何不向我身上道一兩句楚材觀其額上耳¶
　後皆雕火珠雲雁即致詞曰伏以太保氣貎雲横身¶
<pb:KR3j0180_WYG_022-7b>¶
　材筆直兩行秋鴈於耳畔以斜飛一顆明珠當額頭¶
　而突起著大喜厚贈之¶
咏柳¶
　狄煥詠柳云翠色折不盡離情生更多登凝碧亭詩¶
　數㸃分秋霽不知何處來¶
鷺鶿詩¶
　張仲達咏鷺鶿詩云滄海獨深處鱸魚銜得時張文¶
　保曰佳則甚佳爭奈鷺鶿觜太長也¶
<pb:KR3j0180_WYG_022-8a>¶
安知獲麟之筆為騎馬之用¶
　孫光憲為荆南幕府常慕史氏之作每曰安知獲麟¶
　之筆盡為騎馬之用因吟劉禹錫詩云一生不得文¶
　章力百口空為飽暖家¶
鄧公池亭¶
　孫逢吉遊鄧公池亭問創置之由云馬氏諸公子舊¶
　園逢吉留詩曰馬家公子鬭亭臺斸斷山根碧沼開¶
　啼鳥不知人事變數聲猶傍水邊來¶
<pb:KR3j0180_WYG_022-8b>¶
傳語縣君謝到¶
　李戴仁性迂緩非禮勿動娶閻氏年少與之異室私¶
　約曰有興則見忽一夕聞扣户聲小竪報云縣君欲¶
　見大監戴仁遽取百忌歴燈下看之大驚曰今夜河¶
　魁在房不宜行事傳語縣君謝到閻氏慚怒而去¶
白傅琵琶行¶
　李守愚聞人誦白傅琵琶行笑曰此婦本長安娼女¶
　嫁茶商在外而居易輒於夜巾移船就之聽其琵琶¶
<pb:KR3j0180_WYG_022-9a>¶
　以佐歡得非姦狀顯然耶¶
五臟穀¶
　李守遇取黒豆𦂳小而圓者侵晨以井花水吞二七¶
　粒謂之五臟穀到老視聴不衰¶
一縫毬¶
　徐博世為皮匠能為一縫毬晚為道士能導引握拳¶
　置口中或反手抱柱身隨起而足直上太祖召見曰¶
　臣能走乃脫履於殿庭走二十匝而出入之息如故¶
<pb:KR3j0180_WYG_022-9b>¶
　　金坡遺事¶
玉堂之署¶
　太宗謂宰臣曰蘇易簡告朕乞御飛白書玉堂之署¶
　四字今付宰臣李助以下來於中書堂面宣賜¶
大雪賜詩¶
　太平興國七年季冬大雪上賜學士詩曰輕輕相亞¶
　擬如酥宫樹花裝萬萬株今賜酒鄉詩一盞玉堂閒¶
　話道情無¶
<pb:KR3j0180_WYG_022-10a>¶
御樓侍立¶
　唐制玉樓賜赦學士得升丹陽樓侍立五代以後因¶
　循廢之蘇易簡奏自今上御樓覃恩與樞宻使侍立¶
　御榻之側¶
黄盤雕¶
　舊規云十月初别賜錦長襖子國初以來賜翠毛錦¶
　太宗改賜黄盤雕¶
江南圖畫¶
<pb:KR3j0180_WYG_022-10b>¶
　太祖平江南所得圖畫賜學士院五十餘軸景德中¶
　只有雨村牧牛圖無名寒蘆鴨徐熙筆五王飲酪圖¶
　周文舉筆¶
太宗押勅¶
　陶穀竇儀在翰林乾德二年范質等俱罷相命起韓¶
　王登庸制下無宰相署勅穀云自古輔臣無虚位者¶
　惟唐文宗甘露事後數日絶班當時僕射令狐楚鄭¶
　覃奉行制書今南省官亦可署勅儀曰穀之所陳非¶
<pb:KR3j0180_WYG_022-11a>¶
　承平之事不足援據今皇弟開封尹平章事即宰相¶
　之任也太祖曰儀之言是也即命太宗署勅賜之¶
破鏁檢舊章¶
　韓丕能詩及入禁中不長應用一夕須詔書甚急韓¶
　停筆問吏索書舊章吏以本典扃户出宿不可搜檢¶
　丕乃破鏁取之改易而進¶
一灰堆¶
　張洎博士多聞在江南將命入貢及還作詩十篇多¶
<pb:KR3j0180_WYG_022-11b>¶
　訾詆京師風物有一灰堆之句以悅其主蘇易簡得¶
　其親書本後洎與易簡同為學士不協上前往往異¶
　同易簡云清河公若更相矛盾即將灰堆之句進呈¶
　矣洎聞之甚懼稍屈伏焉¶
御筆戒酒¶
　蘇易簡嗜酒御筆戒之云卿若覆杯朕有何慮易簡¶
　承詔斷酒已而復飲上亦不責及參大政見上不復¶
　叙待但嚴顔色責吏事而已故易簡詩什之中多思¶
<pb:KR3j0180_WYG_022-12a>¶
　禁林¶
門扉下竊出¶
　冦凖在中書多召兩制就第飲宴必閉關苛留之畏¶
　慎者甚懼李宗諤嘗於門扉下竊出得馬而走後為¶
　脩宫使恩顧漸深一日召至玉宸殿賜酒宗諤堅辭¶
　以醉且云日暮上令中使附耳語云此中不須從門¶
　扉下出¶
靈鵲¶
<pb:KR3j0180_WYG_022-12b>¶
　院中有雙鵲栖於玉堂之後海棠樹學士會食必徘¶
　徊翔集或鳴噪必有大詔令感召之事因謂之靈鵲¶
　故晁翰林詩有却聞靈鵲心應喜并予詩云靈鵲先¶
　依玉樹栖葢謂此也¶
弟拜相兄草麻¶
　錢希白惟演從兄也惟演拜相希白當制世稱弟拜¶
　相兄草麻自古未有惟座主拜相門生草麻前代記¶
　之矣¶
<pb:KR3j0180_WYG_022-13a>¶
狡兎三穴首䑕兩端¶
　錢若水為學士太宗禮遇甚厚嘗草錫趙保忠詔云¶
　不斬繼遷存狡兎之三穴潜疑光嗣持首䑕之兩端¶
　上曰此四句正道着我意又與趙保吉詔有既除手¶
　足之親已失輔車之勢上批其後云極好¶
不可令周翰知¶
　梁周翰少有文譽及入禁林年已七十景德中答宰¶
　相待罪表不稱㫖上别令趙安仁撰曰不可令周翰¶
<pb:KR3j0180_WYG_022-13b>¶
　知恐其愧恨上聖德包容如此¶
留請假榜子¶
　楊大年性剛頻忤上㫖母在陽翟有疾遂留請假榜¶
　子與孔目吏中夕奔去上怜其才終優容之止除少¶
　分司仍許只在陽翟¶
　　東齋記事¶
朕有三條帶¶
　錢俶進寳帶太祖曰朕有三條帶與此不同俶請宣¶
<pb:KR3j0180_WYG_022-14a>¶
　示上笑曰汴河一條惠民河一條五丈河一條俶大¶
　愧服¶
賞花釣魚¶
　三舘惟直舘預坐校理以下賦詩而退太宗時李宗¶
　諤為校理作詩云戴了宫花賦了詩不容重見赭黄¶
　衣無聊却出宫門去還似當年下第歸上即令赴宴¶
　自是校理而下皆與會也¶
賦山水石歌¶
<pb:KR3j0180_WYG_022-14b>¶
　賞花釣魚賦詩往往宿製天聖中永興軍進山水石¶
　因命賦山水石歌出於不意多荒惡者中坐優人入¶
　戲各執紙筆若吟咏狀一人忽仆於石上曰日來作¶
　賞花釣魚詩准備應制却被這石頭擦倒明日䧏出¶
　詩令中書銓定内鄙惡者與外任¶
夢召對¶
　蔡子直識英宗于藩邸後知州夢召對曰只在此更¶
　無得去既寤乃靈駕發引之日因大慟哭終而卒¶
<pb:KR3j0180_WYG_022-15a>¶
武臣不持喪¶
　故事武臣不持喪韓玉以奏請持喪下兩制臺諫議¶
　唐子方為諌官不欲令持喪曰今日不可髙論也永¶
　叔勃然曰父母死令持服安得為髙論夢得歎曰俊¶
　人也率然一言亦中於理兩制臺諌竟為兩議而上¶
　遂詔崇班以上持服供奉官以下不持服是則官髙¶
　者得為父母服官卑者則不為無官者將何以處之¶
議藥不合¶
<pb:KR3j0180_WYG_022-15b>¶
　司馬君實與子莫逆之交也惟議藥為不合¶
賦落韻¶
　景德中李廸賈邊皆舉進士有名者試皆不與廸以¶
　賦落韻邊以當仁不讓於師論以師為衆與注䟽異¶
　乃奏乞收王文正公為相曰廸雖犯不考然出於不¶
　意其過可恕邊特立異說將令後生務為穿鑿破壞¶
　科塲漸不可啓遂收廸而黜邊¶
富人納貴絹¶
<pb:KR3j0180_WYG_022-16a>¶
　張尚書詠在蜀時米斗三十六文絹疋三百文公計¶
　兵食外盡令輸米絹之餘者許貧民買之貧民頗不¶
　樂今米斗三百絹疋三貫富人納貴絹而貧人食賤¶
　米皆以當時價於官無所損益而貧富兩利蜀人懐¶
　思不已¶
乖崖表德¶
　張尚書守蜀人心大安及代去留一巻實封與僧正¶
　云候十年觀次後十年薨于陳州訃至開所留文字¶
<pb:KR3j0180_WYG_022-16b>¶
　乃公畫像衣冠褐繫縧草裹自為賛曰乖則違俗崖¶
　不利物乖崖之名聊以表德遂畫像于府治及寺觀¶
　中¶
千林如有喜¶
　薛簡肅舉進士時贄謁馮魏公首篇有囊書空自負¶
　早晚達明君之句馮公曰不知秀才所負何事讀至¶
　第三篇春詩曰千林如有喜一氣自無私乃曰秀才¶
　所負者此¶
<pb:KR3j0180_WYG_022-17a>¶
以制誥為贄巻¶
　丁文簡嘗言舉進士時以制誥為贄巻復自笑曰是¶
　不揆也後為知制誥學士參政亦見其所存有素矣¶
　初舉人必以文巻贄先進自糊名後浸衰賈許公為¶
　中丞奏罷公巻而士子之禮都忘矣¶
狀元給騶從¶
　祥符八年蔡文忠狀元及第上視其秀偉顧宰相曰¶
　得人矣因詔金吾給騶從傳呼狀元始此也¶
<pb:KR3j0180_WYG_022-17b>¶
夢明忩下草制¶
　孫夢得初名貫字道卿少舉進士夢登塔見持一大¶
　文巻云春牓問有孫貫否曰無惟第三人有孫抃既¶
　寤改名抃又至華隂詣金天王廟求夢夜夢明忩下¶
　草制明年果第三人及第後知制誥嘗云某初得此¶
　夢甚喜纔作翰林學士頗嫌之矣人心是無已也時¶
　夢得已為參政俸祿差厚耳去學士亦不甚相逺但¶
　清優不如學士而勞責過之¶
<pb:KR3j0180_WYG_022-18a>¶
劉煇作狀元¶
　有堂吏夢火山軍姓劉人作狀元明年狀元乃劉煇¶
　也¶
百日宰相¶
　彭年深於術數一日報杜祈公拜相彭年曰百日宰¶
　相後其言驗彭年名壽¶
蔡君謨蛇精¶
　蔡君謨知福州以疾不視事累夕每夢登鼓角樓而¶
<pb:KR3j0180_WYG_022-18b>¶
　睡通判恠鼓角匠不打三更者因對數夜大蛇盤據¶
　鼓上不敢近人遂以君謨為蛇精¶
司天奏侍臣逃¶
　祥符中司天楊浩奏侍臣當有逃去者翌日楊文公¶
　以母疾不俟報歸陽翟初上欲立章獻為后公不草¶
　詔章獻既立不安乃託母疾而行¶
黄筌畫¶
　黄筌黄居來居寳蜀之名畫手也尤善毛翎多養鷹¶
<pb:KR3j0180_WYG_022-19a>¶
　鶻觀其神俊以模寫之其後子孫有棄畫業而事田¶
　獵者既多養鷹鶻則買䑕以飼之其後又有捕䑕為¶
　業者人家置博奕之具者子孫必為博奕藏書者子¶
　孫無不讀書置業豈可以不慎哉¶
寫生趙昌¶
　蜀有孫知㣲善畫山水仙官星辰人物學懐亦善山¶
　水毛翎趙昌善畫每晨朝露下遶欄諦玩手中調色¶
　自謂寫生趙昌人謂以手捫摸不為采色所阻乃真¶
<pb:KR3j0180_WYG_022-19b>¶
　昌畫也其為生菜折枝果尤妙又王有者漢州卒也¶
　州將每令昌畫遣有供應以是有畫遂亞於昌¶
十眉圖¶
　天慈寺壁畫明皇按樂十眉圖地有瑞草謂之錦地¶
　張乖崖嘗令剗平之封其門户後日開復生如故¶
魶魚緣木¶
　蜀有魶魚善緣木有聲如啼兒孟子所謂緣木求魚¶
　是亦未聞此也¶
<pb:KR3j0180_WYG_022-20a>¶
二鶻擲卵¶
　陵江上見二鶻擲卵相上下以接之葢習其飛也其¶
　胎教之意乎又翅羽未成躍出巢穴往往墜崖下死¶
　其天性俊爽是亦躁進也¶
徵風¶
　魚逆水而上鳥向風而立取其鱗羽之順也有徵風¶
　知來觀鳥所向則可知矣¶
庭松詩¶
<pb:KR3j0180_WYG_022-20b>¶
　有式贄薛簡肅所業庭松詩云范前嫫母陋雪裏屈¶
　原醒公大稱之¶
雙廟¶
　王質知蔡州毁吳元濟廟立狄仁傑李愬雙廟¶
立朝以曽魯公為法¶
　或問王景彞立朝當以何人為法曰曾明仲然謹約¶
　為近而嚴過之福壽弗逮也¶
好把長鞭便一揮¶
<pb:KR3j0180_WYG_022-21a>¶
　楊文公置酒招石中立資政絶句好把長鞭便一揮¶
　石和曰尋常不召尤相造况是今朝得指揮其談諧¶
　類此¶
一聲河滿子¶
　元祐中有輕薄子以古人詩益成二十八字仲昌故¶
　國三千里宗道深宫二十年殿院一聲河滿子龍圖¶
　雙淚落君前龍圖王博文也一日對上說𫾻歴之久¶
　不覺淚下殿院蕭定基也與韓魏公諸公同發解舉¶
<pb:KR3j0180_WYG_022-21b>¶
　人作河滿子嘲之王宗道為諸宫講書二十年訴於¶
　上求進用仲昌郇公從子論科塲不公牒歸建州¶
費鐵嘴¶
　故老能道蜀時事云天兵伐蜀蜀主大懼召廷臣募¶
　所以拒天兵者費鐵嘴越班而出對衆謂鐵嘴不獨¶
　有口才兼有膽勇諦聴之乃云是臣則斷定不敢於¶
　是衆笑而退¶
文如錦綉屏風¶
<pb:KR3j0180_WYG_022-22a>¶
　夏英公言楊文公如錦綉屏風但無骨耳議者謂英¶
　公文譬諸泉水迅急湍悍至於浩蕩汪洋不如文公¶
　也¶
官家隣人¶
　太祖殿前慮囚有囚曰念臣是官家隣人太祖以為¶
　燕薊隣人遣問之云臣住東華門外太祖笑而宥之¶
作漢春秋硯¶
　胡旦作大硯可數尺鐫其傍曰宋胡旦作漢春秋硯¶
<pb:KR3j0180_WYG_022-22b>¶
　命埋塜中¶
宣獻未嘗素談¶
　宋宣獻公未嘗素談在河南聚&KR0550;慮囚公曰汝與何¶
　人素有何寃囚不能對坐上官更以俗語問之囚始¶
　能答宋元憲公近之和氣拂拂然襲人景文公則英¶
　采秀發三人者久視之無一㸃塵神仙中人也¶
不足則誇¶
　歐陽公每誇政事不誇文章蔡君謨不誇書吕濟叔¶
<pb:KR3j0180_WYG_022-23a>¶
　不誇棊何公南不誇飲酒司馬君實不誇清絶大抵¶
　不足則誇也¶
薛出油¶
　薛簡肅公尹京一切以嚴治人謂薛出油後知成都¶
　俗好遊公作何處春遊好詩十首自號薛春遊欲換¶
　前所稱謂也姜樞宻遵魯肅簡公亦以嚴稱時目姜¶
　為姜擦子魯為魚頭公¶
水晶燈籠¶
<pb:KR3j0180_WYG_022-23b>¶
　劉隨待制為成都通判嚴明通逹人謂之水晶燈籠¶
照天蠟燭¶
　田元均治成都有聲人有訴訟其懦弱不能自伸者¶
　必委曲問之蜀人目之照天蠟燭又謂之不錯事尚¶
　書¶
放生¶
　曽魯公放生以蜆蛤之類渺活物命之多也一日夢¶
　被甲者數百人前訴既寤乃有惠蛤蜊數&KR2350;者即放¶
<pb:KR3j0180_WYG_022-24a>¶
　之夜復夢被甲者來謝李景初家市一巨鼈景初未¶
　知也夜夢皂衣姥來告乞命即遣放鼈亦夢姥來謝¶
禁食蝦䗫¶
　沈文通知杭州禁食蝦䗫終二年人不敢食蝦䗫亦¶
　不生及文通代去弛禁而復生如故此物理之不可¶
　致詰者也¶
預買紬絹¶
　太宗時馬元方為三司判官建言方春民乏絶時豫¶
<pb:KR3j0180_WYG_022-24b>¶
　給庫錢貨之至夏秋輸絹於官預買紬絹葢始於此¶
體備中和之氣¶
　仁宗暑月不揮扇以拂子毆蚊蠅而已冬月不御爐¶
　毉者云體備中和之氣則然¶
疥有五德¶
　世言疥有五德不上面仁也喜傳於人義也义手揩¶
　擦禮也生罅指節骨間智也癢必以時信也¶
鐵碪¶
<pb:KR3j0180_WYG_022-25a>¶
　鐵碪以鍜金銀雖百十年不壊以碪皂筴則一夕破¶
　碎鞭以箠馬則愈久愈潤且堅紉以擊猫則隨節折¶
　裂¶
荔枝熟¶
　人未採則一切蟲不敢近人採則蟲鳥蝙蝠之類無¶
　不殘傷者故採荔枝者日中而採之¶
保心如止水¶
　張文孝公觀性沉靜未嘗行草書自咏詩云保心如¶
<pb:KR3j0180_WYG_022-25b>¶
　止水為行見真書人以為着題¶
灰牛白馬¶
　契丹之先有一男子乘白馬一女駕灰牛相遇遂為¶
　夫婦生八男子前史所謂迭為君長者也契丹祀天¶
　至今用灰牛白馬¶
勸酒當以量¶
　契丹有馮見善者予接伴勸酒見善曰勸酒當以其¶
　量若不以量如徭役而不用户等高下也以此知契¶
<pb:KR3j0180_WYG_022-26a>¶
　丹徭役亦以户等中國不量户等役人耶¶
契丹風俗¶
　契丹使者蕭慶言逹怛人不粒食家養牧牛馬飲其¶
　乳亦不食其肉腹如筯雖中箭不死又言契丹牛馬¶
　有熟時一如南朝養蠶也有雪而露出草一寸許此¶
　時牛馬大熟若無雪或雪没草則不熟¶
改罪已詞¶
　仁宗時書詔未嘗改易慶歴七年春旱楊億甫草詔¶
<pb:KR3j0180_WYG_022-26b>¶
　既進上以罪已之詞未至改云乃自去冬時雪不降¶
　今春大旱赤地千里天感朕勤以戒朕躬兹用屈已¶
　下賢歸誠上叩冀髙穹之降監憫下民之無辜與其¶
　降疾於人不若移灾於朕自今避殿减膳許中外實¶
　封言事¶
趙均平¶
　成都十邑惟新䌓稅平初定稅時有姓趙者相地肥¶
　瘠以為稅入輕重之數至今人謂之趙均平¶
<pb:KR3j0180_WYG_022-27a>¶
孝猿傳¶
　吉州有捕猿者殺其母之皮并其子賣于蕭氏後旬¶
　日示以母皮跳躑號呼不食而卒蕭生為作孝猿傳¶
蜀茶¶
　蜀中數處産茶雅州蒙頂最佳其生最晚在春夏之¶
　交其地即書所謂蔡蒙旅平者也方茶之生雲霧覆¶
　其上若有神物䕶持之¶
物理相感¶
<pb:KR3j0180_WYG_022-27b>¶
　世傳棘能辟霜蓬能辟沙物理相感也有蓬生處則¶
　不聚花果以棘圍之則茂¶
漢似胡人胡似漢¶
　狄青汾河人面有刺字不肯滅去為樞宻使有以謠¶
　䜟告予者曰漢似胡人胡似漢改頭換面總一般只¶
　在汾河川子畔予曰此唐太宗殺李君羡事上安肯¶
　為之近世有以王德用貎類藝祖宅枕乾崗為言者¶
　疏入不報卒亦無事其人語塞嗚呼前世如此被誅¶
<pb:KR3j0180_WYG_022-28a>¶
　者甚衆哀夫¶
鐵林騎¶
　西邊呼鐵鷂子為鐵林騎¶
　¶
　¶
　¶
　¶
　¶
<pb:KR3j0180_WYG_022-28b>¶
　¶
　¶
　¶
　¶
　¶
　¶
　¶
　類說巻二十二¶
