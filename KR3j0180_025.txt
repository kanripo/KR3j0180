# -*- mode: mandoku-view; -*-
#+TITLE: 類說
#+DATE: 2015-08-24 23:26:31.648049
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷二十五]目錄
<pb:KR3j0180_WYG_025-1a>¶
欽定四庫全書卷¶
　類説目録¶
　　卷二十五¶
　　　炙轂子¶
　　　　容成氏　　　　神化¶
　　　　心小而志大　　良醫活人¶
　　　　見舌觀景　　　鵲巢獺穴¶
　　　　君子禁微　　　周公治魯太公治齊¶
<pb:KR3j0180_WYG_025-1b>¶
　　　　鳥窮　　　　　九野¶
　　　　㑹稽竹箭　　　嫦娥¶
　　　　十月而生　　　黄龍負舟¶
　　　　金縢豹韜　　　臯陶瘖¶
　　　　一彈一徽　　　有餘¶
　　　　人可以微言乎　東家西家¶
　　　　汗漫期于九垓　兩蛟挾船¶
　　　　猩猩乾鵠　　　乘船遇風¶
<pb:KR3j0180_WYG_025-2a>¶
　　　　酒濁其神　　　懼揜其氣¶
　　　　祭井竈等神　　受秋駕¶
　　　　貴所有賤所短　人性¶
　　　　三勢二權　　　慎無為善¶
　　　　治無病之病　　行合趣同¶
　　　　引重持輕　　　雞跖¶
　　　　以小明大以近論逺¶
　　　　皆不宜言　　　沐髮¶
<pb:KR3j0180_WYG_025-2b>¶
　　　　遺腹子　　　　燕賀¶
　　　　魚無耳蟬無口　哭逵泣絲¶
　　　　鬼神　　　　　三危¶
　　　　掘藏有殃　　　禍福¶
　　　　九賢千歲一出　扁鵲¶
　　　　英俊豪傑　　　由基神射¶
　　　　論將¶
　　　玉泉子¶
<pb:KR3j0180_WYG_025-3a>¶
　　　　稜等登科　　　王老¶
　　　　驢鳴狗吠　　　㸃鬼部算博士¶
　　　　一义手一韻成　九釘盤¶
　　　　百合草履　　　大帽子¶
　　　　席帽　　　　　金銀器皿¶
　　　　角弩　　　　　髻名¶
　　　　膩粉　　　　　水芝¶
　　　　燕雀名　　　　雞五德¶
<pb:KR3j0180_WYG_025-3b>¶
　　　　嘯十五章　　　科第放此風漢¶
　　　金華子¶
　　　　來蘇隊舞　　　泥看街樓¶
　　　　亞相辱臺　　　㸃頭崔家¶
　　　　杜牧改名　　　阿武婆阿婆舞¶
　　　　龜寶　　　　　李郢詩¶
　　　　面部三無　　　狐進還丹¶
　　　　龍王誅水族　　彭祖死¶
<pb:KR3j0180_WYG_025-4a>¶
　　　淮南子¶
　　　　自然之勢　　　所好為禍¶
　　　　共工觸不周山　兵强則滅¶
　　　　病化為虎¶
　¶
　¶
　¶
　¶
<pb:KR3j0180_WYG_025-4b>¶
　¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷二十五
<pb:KR3j0180_WYG_025-5a>¶
欽定四庫全書卷¶
　類説卷二十五　　　　　　宋　曾慥　編¶
　　炙轂子¶
容成氏¶
　容成氏之時道路鴈行列處託嬰兒於巢上置餘粮¶
　於晦首虎豹可尾虺蛇可蹍至堯時羿誅鑿齒獸殺¶
　九嬰斷脩蛇羿射十日繳大風萬民皆喜置堯為天¶
　子晚世桀為璇室瑶臺象廊玉牀紂為肉圃酒池湯¶
<pb:KR3j0180_WYG_025-5b>¶
　放桀武王伐紂¶
神化¶
　太上神化其次不得為非其次賞賢而伐暴¶
心小而志大¶
　心欲小而志欲大智欲圓而行欲方能欲多而事欲¶
　鮮¶
良醫活人¶
　天雄烏喙藥之凶毒也良醫以活人侏儒瞽師人之¶
<pb:KR3j0180_WYG_025-6a>¶
　困憊也人主以備樂舜不降席而天下治桀不下陛¶
　而天下亂¶
見舌觀景¶
　老子學商容見舌而知守柔矣列子學壺子觀景柱¶
　而知持後矣¶
鵲巢獺穴¶
　鵲巢知風之所起獺穴知水之髙下暉日知晏陽諧¶
　知雨¶
<pb:KR3j0180_WYG_025-6b>¶
君子禁微¶
　積羽沉舟羣輕折軸故君子禁於微¶
周公治魯太公治齊¶
　太公問周公何以治魯曰尊尊親親太公曰魯從此¶
　弱矣周公問曰何以治齊太公曰舉賢而上功周公¶
　曰後世必有刼殺之君其後齊日大至於霸二十四¶
　世而田氏代之魯日益削至三十二世而亡¶
鳥窮¶
<pb:KR3j0180_WYG_025-7a>¶
　諺曰鳥窮則啄獸窮則角人窮則詐¶
九野¶
　何謂九野中央曰鈞天東曰蒼天東南曰蠻天北曰¶
　𤣥天西北曰幽天西曰昊天西南曰朱天南曰炎天¶
　東南曰陽天¶
㑹稽竹箭¶
　梁山犀象華山金石顧山珠玉幽都筋角¶
嫦娥¶
<pb:KR3j0180_WYG_025-7b>¶
　羿請不老之藥於西王母嫦娥竊以奔月¶
十月而生¶
　精神受於天形體禀於地一月而膏二月而腴三月¶
　而胎四月而肌五月而筋六月而骨七月而成八月¶
　而動九月而躁十月而生¶
黄龍負舟¶
　禹省方濟于江黄龍負舟舟中之人五色無主禹笑¶
　曰我受命于天生寄也死歸也何足以滑和視龍猶¶
<pb:KR3j0180_WYG_025-8a>¶
　蝘蜓龍乃弭耳掉尾而退¶
金縢豹韜¶
　通許由之論金縢豹韜廢矣延陵季子不受吳國而¶
　訟閒田者慚矣金縢豹韜周公太公隠謀圖王之書¶
　也¶
臯陶瘖¶
　臯陶瘖而為大理天下無寃刑師曠瞽而為太宰晉¶
　無亂政¶
<pb:KR3j0180_WYG_025-8b>¶
一彈一徽¶
　榮啓期一彈而孔子三日樂感乎和鄒志一徽而威¶
　王終夕悲感于憂¶
有餘¶
　求水火莫不與者所饒足也林中不賣薪湖上不鬻¶
　魚所有餘也¶
人可以微言乎¶
　白公問孔子曰人可以微言乎若山投水中如何曰¶
<pb:KR3j0180_WYG_025-9a>¶
　善没者能取之矣曰以水投水如何曰淄渑之水合¶
　易牙嘗而知之矣¶
東家西家¶
　趨舎禮俗猶室家之居東家謂之西家西家謂之東¶
　家雖臯陶之禮不能處¶
汗漫期于九垓¶
　盧敖遊北海見一士深目而𤣥鬢淚注而鳶肩豐上¶
　而殺下見敖下其臂方居龜殻而食蛤蜊敖曰子可¶
<pb:KR3j0180_WYG_025-9b>¶
　與敖為友乎若士笑曰吾與汗漫期于九垓之外舉¶
　臂竦身入雲中¶
兩蛟挾船¶
　荆有佽飛渡江至中流陽侯之波兩蛟挾船佽飛㧞¶
　劔曰武士可以仁義説也不可刼而奪也此江中之¶
　腐骨朽肉秉劔而赴江刺蛟斷其頭船中人盡活¶
猩猩乾鵠¶
　猩猩知往而不知來乾鵠知來而不知往猩猩知人¶
<pb:KR3j0180_WYG_025-10a>¶
　姓字此知往也醉以擒身此不知來者乾鵠鵲也人¶
　有來則鳴此知來也知歲多風巢于木枝人皆探其¶
　卵故曰不知往也¶
乘船遇風¶
　楚人有乘船遇大風者波至自投於水非不貪生而¶
　畏死也惑於恐死而反忘生也人之𥊏欲亦猶此爾¶
酒濁其神¶
　醉者俛而入城門以為七尺之閨超江淮以為尋常¶
<pb:KR3j0180_WYG_025-10b>¶
　之瀆酒濁其神也¶
懼揜其氣¶
　怯者夜見立表以為鬼見寢石以為虎懼揜其氣也¶
祭井竈等神¶
　今世祭井竈門戸箕帚臼杵者非以其神為能享之¶
　也懼頑其徳煩苦之無己也¶
受秋駕¶
　尹儒學御三年中夜夢受秋駕於師明日朝師師曰¶
<pb:KR3j0180_WYG_025-11a>¶
　今日將教子秋駕儒曰臣有大幸今夕故夢受之¶
貴所有賤所短¶
　王子慶忌死於劔羿死於桃棓子路醢於衛蘇秦死¶
　於齊人莫不貴其所有賤其所短¶
人性¶
　凡人之性少則猖狂壯則暴强老則好利¶
三勢二權¶
　將有三勢二權將充勇而輕敵卒果敢而樂戰此為¶
<pb:KR3j0180_WYG_025-11b>¶
　氣勢一人守隘千人弗過此謂地勢因其怠亂擠其¶
　掲掲此謂因勢善用間諜出於不意此謂知權陳卒¶
　正前傷敵者衆此謂事權¶
慎無為善¶
　人有嫁女子曰爾行矣慎無為善曰將為不善耶曰¶
　善且弗為况不善乎¶
治無病之病¶
　良醫者常治無病之病故無病聖人常治無患之患¶
<pb:KR3j0180_WYG_025-12a>¶
　故無患¶
行合&KR0208;同¶
　因媒而嫁不因媒而成因人而交不因人而親行合¶
　&KR0208;同千里相從&KR0208;不合行不同對門不通¶
引重持輕¶
　寧百刺以針無一刺以刀寧一引重無久持輕寧一¶
　月饑無一旬餓¶
雞跖¶
<pb:KR3j0180_WYG_025-12b>¶
　天下無粹白狐而有粹白之裘掇之衆白也善學者¶
　若齊王食雞必食其跖¶
以小明大以近論逺¶
　嘗一臠肉知一鑊之味懸一羽炭知燥濕之氣以小¶
　明大也見一落葉知歲之將暮睹瓶中氷知天下之¶
　寒以近論逺也¶
皆不宜言¶
　祭之日而言狗生取婦之日而言衰麻置酒之日而¶
<pb:KR3j0180_WYG_025-13a>¶
　言上塜渡江河而言陽侯之波皆不宜也¶
沐髪¶
　沐者墮𩬊猶為之不止所去者少所利者多¶
遺腹子¶
　不思其父無見於心也不夢見像無形於目也¶
燕賀¶
　湯沐具而蟣虱相吊大厦成而燕雀相賀¶
魚無耳蟬無口¶
<pb:KR3j0180_WYG_025-13b>¶
　兎絲無根而生蛇無足而行魚無耳而聽蟬無口而¶
　鳴¶
哭逵泣絲¶
　楊子見逵路而哭為其可以南可以北墨子見練絲¶
　而泣為其可以黄可以黑¶
鬼神¶
　炎帝於火死而為竈禹勞天下死而為社后稷作稼¶
　穡而死為稷羿除天下之害死為宗布此鬼神之所¶
<pb:KR3j0180_WYG_025-14a>¶
　以立¶
三危¶
　天下有三危少德多寵一也才下位髙二也身無大¶
　功而有厚祿三也¶
掘藏有殃¶
　再實之木其根必傷掘藏之家必有殃¶
禍福¶
　有隂德者必有陽報有隂行者必有昭名宋人好善¶
<pb:KR3j0180_WYG_025-14b>¶
　家無故黑牛生白犢父子無故而盲其後楚攻宋丁¶
　壯者死老幼皆上城城破皆屠之獨父子盲得無乘¶
　城圍解則父子俱視塞上有善術者馬無故而亡入¶
　胡其父曰何遽不為福乎數月馬歸父曰何遽不為¶
　禍乎其子好騎而折髀人弔之父曰何遽不為福乎¶
　居一年胡人入塞丁壯引弦而戰死十九獨以跛故¶
　父子相保¶
九賢千歲一出¶
<pb:KR3j0180_WYG_025-15a>¶
　堯眉八采九竅通洞一言而萬民齊舜二瞳子是謂¶
　重明禹耳滲漏是謂大通文王四乳是謂大仁臯陶¶
　烏喙是謂至信啟生於石紐契生於卵史皇産而能書¶
　羿左臂脩而善射此九賢千歲一出¶
扁鵲¶
　所貴者非貴其隨病調藥貴其擪息脉血知疾之所¶
　從生也所貴聖人者非貴其隨罪鑒刑貴其知亂之¶
　所起¶
<pb:KR3j0180_WYG_025-15b>¶
英俊豪傑¶
　才過萬人謂之英千人謂之俊百人謂之豪十人謂¶
　之傑¶
由基神射¶
　楚王獵見白猿射之猿善避箭莫能中乃命養由基¶
　射方執弓猿乃抱樹而號始知由基神射也¶
論將¶
　將有三隊四義五行十守三隊者上知天道下習地¶
<pb:KR3j0180_WYG_025-16a>¶
　形中察人情四義者便國不負兵為主不顧身見難¶
　不畏死决疑不辟罪五行者柔不可卷剛不可折仁¶
　不可犯信不可惑勇不可凌十守者神清謀逺操固¶
　知明不食於貨不滛於物不嚂於神不推於方不可¶
　喜不可怒國不可從外治軍不可従中御也¶
　　玉泉子¶
稜等登科¶
　故事放榜畢旅謝時宰榜首致詞有丁稜者語吃欲¶
<pb:KR3j0180_WYG_025-16b>¶
　言稜等登科趨前連聲曰稜等登竟不成語而退¶
王老¶
　王元寶富厚以錢文如其名因呼錢為王老¶
驢鳴狗吠¶
　庾信自南朝至北方惟愛温子昇所作寒山寺碑或¶
　問信北方何如曰唯寒山寺一片石堪共語餘若驢¶
　鳴狗吠¶
㸃鬼簿算博士¶
<pb:KR3j0180_WYG_025-17a>¶
　王楊盧駱有文名人議其疵曰楊好用古人姓名謂¶
　之㸃鬼簿駱好用數對謂之算博士¶
一义手一韻成¶
　温庭筠文思敏妙李義山嘗得句云逺比趙公三十¶
　六年宰輔温對曰近同郭令二十四考中書温每作¶
　賦一义手一韻成令狐綯多託為文惡其漏語疎之¶
　温謗曰中書豈坐將軍處耶譏其不學也¶
九釘盤¶
<pb:KR3j0180_WYG_025-17b>¶
　唐御㕑進饌用九盤裝累名九釘盤¶
百合草履¶
　大厯中進五朶草履中間進百合草履¶
大帽子¶
　本野老之服後魏戴之唐初以紗縠為之以隔風埃¶
席帽¶
　本羌服以羊毛為之秦漢鞔以故席女人亦戴之四¶
　緣垂網子飾以珠翠謂之席帽煬帝幸江都御紫雲¶
<pb:KR3j0180_WYG_025-18a>¶
　樓觀市欲見女人姿容詔令去網子¶
金銀器皿¶
　夏商始用金銀器皿¶
角弩¶
　夷牟置角弩馬上用之歩敵則木弩漢軍有八斗弩¶
　以射楚營矢及十里¶
髻名¶
　髻者繼也女子必有繼於人女媧氏以羊毛繩之向¶
<pb:KR3j0180_WYG_025-18b>¶
　後繫之以荆木竹為之笄貫𩬊赫連氏造梳二十四¶
　齒取疎通之義堯舜以銅為笄舜加女人首飾釵梳¶
　雜以象牙玳瑁為之間以玉髻上加朱翠翹花傅之¶
　鉛粉其商髻名鳳髻又有雲髻加之歩歩而揺故曰¶
　歩揺始皇宮中梳望仙髻漢宮有迎春髻漢武時諸¶
　仙従王母下降皆梳飛仙髻盤龍髻貫以鳳首釵孔¶
　雀搔頭雲頭箆掃八字眉漢明帝宮人梳百合分稍¶
　髻同心髻掃青黛蛾眉魏武宮人掃連頭眉晉恵帝¶
<pb:KR3j0180_WYG_025-19a>¶
　宮人梳芙蓉髻通草五色花子掃黑墨眉一畫連心¶
　細長曰仙蛾粧隋文華宮中梳九貞髻唐武德中梳¶
　平蕃髻長樂髻開化中梳雙鬟望仙髻貞元作偏髻¶
　子¶
膩粉¶
　秦穆公女弄玉善吹簫蕭史降於宮掖鍊飛靈丹第¶
　一轉與弄玉塗之名曰粉今之水銀膩粉也燕脂本¶
　閼氏夫人以紅花為之中國人呼紅藍¶
<pb:KR3j0180_WYG_025-19b>¶
水芝¶
　蓮花一名水芝一名水華芡鷄頭也一名鴈頭¶
燕雀名¶
　鷰一名天女蟄鳥又曰𤣥鳥又曰乙昔娀得燕卵吞¶
　之生商子姓後以乙為孔字雀一名嘉賔言集人家¶
　屋如賔客¶
鷄五德¶
　鷄一名獨夜一名司晨有五德頭有冠象文足有距¶
<pb:KR3j0180_WYG_025-20a>¶
　象武遇敵則鬬象勇得食相呼象義鳴不失時象信¶
嘯十五章¶
　孫康著嘯旨一篇云嘯有十五章一曰權與二曰流¶
　雲三曰深溪四曰髙蟬五曰空林鬼六曰巫峽猿七¶
　曰下鴻鵠八曰古木鳶九曰龍吟十曰地動十一曰¶
　蘇門十二曰劉公命鬼十三曰阮氏逸韻十四曰正¶
　章十五曰畢章¶
科第放此風漢¶
<pb:KR3j0180_WYG_025-20b>¶
　劉蕡楊嗣復門士也按唐登科記寶厯二年楊嗣復¶
　放三十五人裴休等時蕡第十五試齊魯㑹于夾谷¶
　賦晦日與同志昆明池泛舟詩及第策直言中官嫉¶
　怒仇士良謂嗣復曰奈何以國家科第放此風漢及¶
　第耶嗣復懼曰昔與蕡及第時猶未風耳¶
　　金華子¶
來蘇隊舞¶
　杜邠公守揚州耽于游宴宣宗除崔鉉為代以詩送¶
<pb:KR3j0180_WYG_025-21a>¶
　之曰一方獄市獲來蘇揚州押衙傅希聞御詩即教¶
　習來蘇隊舞以迎崔公杜頗䘖之致政歸洛每遇維¶
　揚人必問曰來蘇徤否謂傅希也¶
泥看街樓¶
　李景讓為御史大夫大臣貴戚有看街樓皆泥之畏¶
　其糾彈¶
亞相辱臺¶
　御史大夫謂之亞相舊説除亞相百日内有人大拜¶
<pb:KR3j0180_WYG_025-21b>¶
　即謂之辱臺¶
㸃頭崔家¶
　崔雍兄弟八人皆登進士一科時號㸃頭崔家¶
杜牧改名¶
　杜牧夢人曰爾改名畢未㡬而卒¶
阿武婆阿婆舞¶
　鄭傪出妓以宴趙紳而舞者年已長伶人獻口號云¶
　相公經文復經武常侍好今兼好古昔日曾聞阿武¶
<pb:KR3j0180_WYG_025-22a>¶
　婆如今却見阿婆舞¶
龜寶¶
　徐太尉彦若赴廣南渡小海於淺水中得一琉璃瓶¶
　中有一龜及寸旋轉不停而瓶口極細不知何自而¶
　入夜半覺船偏重視之則羣龜重疊登舟遶其瓶徐¶
　懼而棄之後問舶主云此名龜寶¶
李郢詩¶
　江風徹曙不成睡二十五聲秋㸃長¶
<pb:KR3j0180_WYG_025-22b>¶
面部三無¶
　李寛常侍有門下士姓盧善相云李公面部所無者¶
　三無子無宅無塜公有數子皆先公卒有宅在鄉未¶
　嘗得歸死于他州乘其舟而歸舟覆沉其骨¶
孤進還丹¶
　許棠晚年登第嘗曰自得一第筋骨輕徤愈於少年¶
　則知一名乃孤進之還丹¶
龍王誅水族¶
<pb:KR3j0180_WYG_025-23a>¶
　艾子避于海夜聞哭聲曰昨日龍王有令應水族有¶
　尾者斬吾龜也故懼誅而哭又聞哭聲曰汝蝦蟆無¶
　尾何哭曰吾今幸無尾但恐便理㑹蝌蚪時事也¶
彭祖死¶
　艾子見老姥衣衰麄之服哭甚哀艾子曰嫗夫誰也¶
　曰彭祖艾子曰彭祖夀八百而死固不為短可以無¶
　恨嫗曰吾夫夀八百誠無恨然又有夀九百而不死¶
　者豈不恨耶¶
<pb:KR3j0180_WYG_025-23b>¶
　　淮南子¶
自然之勢¶
　兩木相摩而然金火相守而流圓者常轉&KR1094;者常浮¶
　自然之勢也¶
所好為禍¶
　善遊者溺善騎者墮各以所好反為自禍¶
共工觸不周山¶
　共工之力觸不周之山使地東南傾與髙辛爭為帝¶
<pb:KR3j0180_WYG_025-24a>¶
　遂潛于淵越王翳空山越人熏而出之¶
兵强則滅¶
　兵强則滅木强則折革堅則裂齒堅則先舌而敝柔¶
　弱者生之幹堅强者死之徒¶
病化為虎¶
　牛哀轉病七日化為虎其兄入覘之虎摶殺之¶
　¶
　¶
<pb:KR3j0180_WYG_025-24b>¶
　¶
　¶
　¶
　¶
　¶
　¶
　¶
　類説卷二十五¶
