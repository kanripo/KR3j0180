# -*- mode: mandoku-view; -*-
#+TITLE: 類說
#+DATE: 2015-08-24 23:26:31.665501
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷二十六]目錄
<pb:KR3j0180_WYG_026-1a>¶
欽定四庫全書¶
　類説目録¶
　　卷二十六¶
　　　國史纂異¶
　　　　暗中摸索　　　玉樹¶
　　　　靈運&KR0161;　　　　北斗化為七僧¶
　　　　望省樓¶
　　　國史補¶
<pb:KR3j0180_WYG_026-1b>¶
　　　　王維竊人詩句　擅塲¶
　　　　都盧緣撞歌　　大蟲老䑕¶
　　　　登華山頂　　　淮勑惡詩¶
　　　　宰相無德　　　巫支竒¶
　　　　天堂地獄　　　麻姑送酒¶
　　　　蛇酒治風　　　熱風¶
　　　　筆塜　　　　　簡則易直則同¶
　　　　元和體　　　　西幸免租税¶
<pb:KR3j0180_WYG_026-2a>¶
　　　　婦翁與女婿　　裴旻遇真虎¶
　　　　碧落碑　　　　襪而登堦¶
　　　　禄山歎馬嵬　　李光弼領兵¶
　　　　出家大丈夫事　隴西李禎¶
　　　　官猪為惡　　　于公易露布¶
　　　　埋懷村　　　　佛汗¶
　　　　畫鵰　　　　　伐兩京道槐¶
　　　　羨西江　　　　上不疑我¶
<pb:KR3j0180_WYG_026-2b>¶
　　　　王言不存私家　五福太乙¶
　　　　劉闢吞人　　　心疾¶
　　　　唐衢善哭　　　京兆尹三員¶
　　　　叱僧　　　　　毬塲生草¶
　　　　枷有三脫　　　醫道將行¶
　　　　賣藥宋清　　　白麥麵¶
　　　　烙黄浸黄　　　沙堤火城¶
　　　　堂案　　　　　堂老¶
<pb:KR3j0180_WYG_026-3a>¶
　　　　僕射乘馬入省　吏部為省眼¶
　　　　蕭齋　　　　　蓮花漏¶
　　　　待漏院　　　　婦人之貴¶
　　　　致仕制　　　　量頸為枷¶
　　　　争為碑誌　　　崔昭行賄¶
　　　　白袍子紛紛　　先頒試題¶
　　　　第果實名　　　宋五坦率¶
　　　　蛟龍吹笛　　　秋夜吹笛¶
<pb:KR3j0180_WYG_026-3b>¶
　　　　彈五絃　　　　相府蓮¶
　　　　銀鹿　　　　　下馬陵¶
　　　　詼諧等著名　　刺客¶
　　　　蕃帳烹茶　　　舶鴿¶
　　　　妻報父寃　　　烘堂¶
　　　　讀書不如冩字　烏絲欄紙¶
　　　　彈琴知音　　　沉汎聲¶
　　　　博經　　　　　窮兵獨舞¶
<pb:KR3j0180_WYG_026-4a>¶
　　　　功德山　　　　鈒鏤王家¶
　　　　四軍紫　　　　雷狀如彘¶
　　　　蚊母鳥　　　　流桂泉¶
　　　　傷荷藕¶
　　　後史補¶
　　　　桑落酒訛呼為桑即¶
　　　　判雜職　　　　詩窖子¶
　　　　黄居難　　　　杜荀鴨¶
<pb:KR3j0180_WYG_026-4b>¶
　　　五代史補¶
　　　　文面　　　　　楊風子¶
　　　　没了期　　　　十德啓¶
　　　　牡丹詩　　　　浮石成仙¶
　　　　得得和尚　　　莊宗撰詞¶
　　　　雀䑕耗　　　　秋日晚望詩¶
　　　　徐寅獻賦　　　謝魚箋¶
　　　　用桔橰打淚不出¶
<pb:KR3j0180_WYG_026-5a>¶
　　　　隨狀納命　　　骰子分兒女¶
　　　　月沉湘浦　　　銀葉䕶井¶
　　　　九州歌　　　　㧞釘錢¶
　　　　竹枝畫牛背　　一字師¶
　　　　武一谷　　　　刼墓賊¶
　　　　旋風偃月　　　水草大王¶
　　　　賊頭　　　　　謬作梁山¶
　　　　無寸道　　　　遶殿雷¶
<pb:KR3j0180_WYG_026-5b>¶
　　　　鵝生四掌鱉生兩裙¶
　　　　十二時中兩度潮¶
　　　　好膏藥¶
　¶
　¶
　¶
　¶
　類説目録¶
#+PROPERTY: JUAN 卷二十六
<pb:KR3j0180_WYG_026-6a>¶
欽定四庫全書¶
　類説卷二十六　　　　　　宋　曾慥　編¶
　　國史纂異¶
暗中摸索¶
　許敬宗性輕見人多忘之乃曰卿自難記若遇劉沈¶
　曹謝暗中摸索亦可識¶
玉樹¶
　雲陽縣多漢離宮故事有樹似槐而葉細士人悉謂¶
<pb:KR3j0180_WYG_026-6b>¶
　之玉樹揚雄甘泉賦云玉樹青葱而左思以為假稱¶
　珍怪者非實也似之而已¶
靈運&KR0161;¶
　謝靈運美&KR0161;臨刑施南海祗園寺為維摩詰&KR0161;寺中¶
　寶惜中宗時安樂公主五日鬭百草遣人取之仍剪¶
　棄其餘¶
北斗化為七僧¶
　李淳風奏北斗七星官化為人明日至西市飲酒使¶
<pb:KR3j0180_WYG_026-7a>¶
　人候之有七僧共飲二石太宗遣人召之七僧笑曰¶
　此必李淳風小兒言我也忽不見¶
望省樓¶
　崔日知恨不居八座為太常卿起樓與尚書省相對¶
　人謂崔公望省樓¶
　　國史補¶
王維竊人詩句¶
　王維好佛故字摩詰性致高逺得宋之問輞川别業¶
<pb:KR3j0180_WYG_026-7b>¶
　山水絶勝今清凉寺是也維有詩名然好竊人詩句¶
　如行到水窮處坐看雲起時英華集中詩也漠漠水¶
　田飛白鷺隂隂夏木囀黄鸝李嘉祐詩也¶
擅塲¶
　唐人燕集必賦詩推一人擅塲□曖尚升平公主盛¶
　集李端擅塲送劉相廵江淮錢起擅塲¶
都盧緣撞歌¶
　元載久擅權客有為都盧縁撞歌述其危殆以諷之¶
<pb:KR3j0180_WYG_026-8a>¶
　載覽之泣下¶
大蟲老䑕¶
　陸長源以舊德為宣武行軍司馬韓愈為廵官同任¶
　使局或譏其年輩相懸愈曰大蟲老䑕俱為十二相¶
　屬何相懸之有¶
登華山頂¶
　韓退之好竒與客登華山絶峯不可返發狂大慟華¶
　隂令百計取之得下¶
<pb:KR3j0180_WYG_026-8b>¶
准勅惡詩¶
　德宗晚年詩頗工杜太保在淮南進崔叔清詩百篇¶
　帝曰此惡詩何用進時謂准勅惡詩¶
宰相無德¶
　郗昂與韋陟友善因話國朝宰相陟曰誰最無德昂¶
　曰韋安石也己而驚走出逢吉温温問何此蒼黄答¶
　曰適與韋尚書話宰相最無德者欲言吉頊誤言韋¶
　安石既而鞭馬又走抵房相之第琯執手問慰之復¶
<pb:KR3j0180_WYG_026-9a>¶
　以房融為對昂一日三犯人惟韋陟遂與之絶¶
巫支竒¶
　楚州有漁者淮中釣得古鏁不絶刺史李湯大集人¶
　力引之鏁窮有獼猴躍出復没後驗山海經云水獸¶
　好為害禹鏁之名巫支竒¶
天堂地獄¶
　李丹曰釋迦生中國設教如周孔周孔生西方設教¶
　如釋迦天堂無則已有則君子登地獄無則已有則¶
<pb:KR3j0180_WYG_026-9b>¶
　小人入¶
麻姑送酒¶
　李泌以虚誕自任嘗對客曰令家人洒掃今夜洪崖¶
　先生來有人遺美酒㑹有客至乃曰麻姑送酒來與¶
　君同傾未畢門者云某侍郎取榼子泌命倒還略無¶
　怍色¶
蛇酒治風¶
　李丹之弟患風或云蛇酒治風乃求黑蛇生置甕中¶
<pb:KR3j0180_WYG_026-10a>¶
　醖以麴蘖數日蛇聲不絶及熟香氣酷烈引滿而飲¶
　斯須化為水惟毛髮存焉¶
熱風¶
　鄭雲逵與王彦伯隣居嘗有客求醫誤謁雲逵逵診¶
　候曰熱風頗甚客又請藥方曰不如東家王供奉客¶
　驚走自是有乖宜者即云熱風¶
筆塜¶
　長沙僧懷素好草書自言得草書三昧棄筆堆積埋¶
<pb:KR3j0180_WYG_026-10b>¶
　山下號筆塜¶
簡則易直則同¶
　羅浮王生人問為政難易生曰簡則易又問儒釋同¶
　道否曰直則同¶
元和體¶
　元和後文筆學奇于韓愈學澁于樊宗師歌行則學流¶
　蕩于張籍詩則學矯激于孟郊學淺切于白居易學淫¶
　靡于元稹俱名元和體大抵天寶之風尚實大厯之¶
<pb:KR3j0180_WYG_026-11a>¶
　風尚浮貞元之風尚蕩元和之風尚怪也¶
西幸免租税¶
　明皇欲西幸裴耀卿張九齡諫曰百姓塲圃未畢李¶
　林甫曰二京陛下東西宮也焉用擇時如妨刈穫獨¶
　可蠲免沿路租税上大悦即日西幸長安旬日張裴¶
　俱罷而牛仙客進焉¶
婦翁與女婿¶
　張垍張均俱在翰林垍以尚主獨賜珍玩均曰此婦¶
<pb:KR3j0180_WYG_026-11b>¶
　翁與女婿非天子賜學士也¶
裴旻遇真虎¶
　旻守北平地多虎旻善射一日斃三十餘虎老父曰¶
　此彪也似虎而非旻曰真虎安在父曰北去有之旻¶
　躍馬而往叢薄有虎躍出小而鷙猛一吼山石震動¶
　旻人馬辟易弓矢墜㡬不免自是不復射¶
碧落碑¶
　絳州有碑篆字與古文不同上有碧落二字人謂之¶
<pb:KR3j0180_WYG_026-12a>¶
　碧落碑¶
襪而登階¶
　韋陟有疾房尚書使子弟問之卧内悉籍茵毯襪而¶
　登階侍婢皆笑¶
禄山歎馬嵬¶
　安禄山聞楊妃馬嵬之死數日歎惋林甫養育之國¶
　忠激怒之然其他腸有所自也¶
李光弼領兵¶
<pb:KR3j0180_WYG_026-12b>¶
　郭汾陽自河陽入李太尉代領其兵舊營壘也舊士¶
　卒也舊旗幟也光弼一號令而精采皆變¶
出家大丈夫事¶
　崔趙公問徑山曰弟子出家否答曰出家大丈夫事¶
　非將相所為¶
隴西李禎¶
　嘗以爵位不如族望官至刺史與人書唯稱隴西李¶
　禎¶
<pb:KR3j0180_WYG_026-13a>¶
官猪為患¶
　盧杞除虢州刺史奏言虢有官猪數千頗為人患上¶
　曰移于沙苑何如對曰同州豈非陛下百姓為患一¶
　也無用之物與人食之為便德宗曰卿理虢州憂他¶
　處百姓宰相材也由是有意用杞¶
于公易露布¶
　德宗覽收京城露布至臣肅清宮禁祗謁陵園鐘簴¶
　不移廟貌如故感涕失聲露布于公易之詞也公易¶
<pb:KR3j0180_WYG_026-13b>¶
　後為陸贄所忌誣以家行不至賜孝經一卷坎𡒄而¶
　終朝野惜之¶
埋懷村¶
　馬燧討李懷光引兵下營問其地名埋懷村喜曰擒¶
　賊必矣果然¶
佛汗¶
　汴州相國寺言佛有汗劉元佐自持金帛以施復起¶
　齋場士庶競集輸施唯恐不及所得數萬以贍軍¶
<pb:KR3j0180_WYG_026-14a>¶
畫鵰¶
　裴延齡恃恩輕躁顧少連畫一鵰羣鳥噪之以獻上¶
　上知衆怒竟不大用¶
伐兩京道槐¶
　貞元中度支欲取兩京道槐樹為薪渭南尉張造答¶
　曰召伯所憩尚勿剪除先皇舊游豈宜斫伐乃止¶
羨西江¶
　陸羽少事竟陵禪師師去世作寄情云不羨白玉盞¶
<pb:KR3j0180_WYG_026-14b>¶
　不羨黄金罍亦不羨朝入省亦不羨暮入臺千羨萬¶
　羨西江水曾向竟陵城下來¶
上不疑我¶
　德宗自復宮闕常恐生事姑息藩鎮唯渾令公奏事¶
　不遂喜曰上不疑我¶
王言不存私家¶
　髙貞公為中書舎人家無制草曰王言不可存於私¶
　家¶
<pb:KR3j0180_WYG_026-15a>¶
五福太乙¶
　元和中隂陽家言五福太乙在蜀故劉闢造五福樓¶
　符載為記曰耳聞天語目視鳥背¶
劉闢吞人¶
　劉闢初患心疾人自外至輒欲吞之同府崔佐時肥¶
　碩闢據地而吞¶
心疾¶
　韋緩李蟠俱以心疾廢韋常疑遇毒鏁井而飲李益¶
<pb:KR3j0180_WYG_026-15b>¶
　少而疑病亦心疾也心靈府也為外物所中終身不¶
　痊多思慮多疑惑病之本也¶
唐衢善哭¶
　唐衢老而無成善哭音調哀切聞者泣下太原享軍¶
　酒酣乃哭滿坐不樂主人為之罷宴¶
京兆尹三員¶
　憲宗久親政事忽問京兆尹有㡬員李吉甫對京兆¶
　尹三員一員大尹二員少尹人以為善對¶
<pb:KR3j0180_WYG_026-16a>¶
叱僧¶
　韋貫之為右丞内僧廣宣造門曰閣下不久拜相貫¶
　之叱曰安得不軌之言命筆草奏僧惶恐而去¶
毬塲生草¶
　憲宗問趙宗儒曰人言卿在荆州毬塲生草何也對¶
　曰草生不妨毬子上笑¶
枷有三脫¶
　王恱為盩厔鎮將軍士犯禁枷之百日乃脫未及百¶
<pb:KR3j0180_WYG_026-16b>¶
　日而脫者有三我死則脫爾死則脫天子之命則脫¶
　由是秋毫不犯¶
醫道將行¶
　王彦伯醫道將行煑藥于庭老幼塞門彦伯指曰熱¶
　者飲此寒者飲此氣者飲此翼日各持金帛來酬取¶
　之無不效者¶
賣藥宋清¶
　宋清賣藥長安市朝官出入移貶輒買藥遺送貧士¶
<pb:KR3j0180_WYG_026-17a>¶
　請藥常多折劵人有急難傾財救之嵗計所入亦百¶
　倍故長安言人有義聲賣藥宋清¶
白麥麵¶
　竇氏盛時有奴厚歛羣&KR0025;之資供白麥麵醫云白麥¶
　性平由是恣食未嘗疾後有告奴所輸乃常麥羣&KR0025;¶
　一時暴熱皆作¶
烙黄浸黄¶
　故老云五十年多患熱黄坊曲舊有大開其門以烙¶
<pb:KR3j0180_WYG_026-17b>¶
　黄為業者灞滻水中嘗有晝坐至暮謂之浸黄近代¶
　悉無而患腰脚疑茶所為也¶
沙堤火城¶
　凡拜相禮絶班行自子城東至府第載沙填路名曰¶
　沙堤或百僚問疾有司設幕次排班元日冬至立秋¶
　百官皆備珂傘列燭至五六百炬謂之火城宰相將¶
　至火城皆撲滅以避之¶
堂案¶
<pb:KR3j0180_WYG_026-18a>¶
　宰相判事有堂案處分百司曰堂帖以次押名曰花¶
　押黄勅既下有小異同曰帖黄¶
堂老¶
　宰相相呼曰堂老兩省相呼為閣老丞郎相呼曰曹¶
　長郎中員外御史遺補相呼為院長惟侍御史相呼¶
　為端公¶
僕射乘馬入省¶
　南省故事左右僕射上宰相送御史捧案員外郎捧¶
<pb:KR3j0180_WYG_026-18b>¶
　筆殿中侍御史押門自丞郎御史中丞皆受拜朝論¶
　以為比肩事主儀注太重元和以後悉去舊禮唯乘¶
　馬入省門如故¶
吏部為省眼¶
　禮部為南省舎人考功度支為振行比部得廊下食¶
　以飯&KR0025;者號比盤二十四曹呼左右司為都公省中¶
　語曰後行祠部不博中行都門中行刑戸不博前行¶
　駕庫¶
<pb:KR3j0180_WYG_026-19a>¶
蕭齋¶
　梁武帝造寺令蕭子雲飛白大書蕭字至今一字存¶
　焉李約竭産自江淮買歸東洛建一室以翫之號為¶
　蕭齋¶
蓮花漏¶
　越僧靈徹取銅葉製器為蓮花漏置盆水之上底孔¶
　漏水半之則沉毎晝夜十二沉為行道之正節¶
待漏院¶
<pb:KR3j0180_WYG_026-19b>¶
　舊百官早朝立馬望仙門外宰相於光宅車坊以避¶
　風雨元和初置待漏院¶
婦人之貴¶
　苗夫人其父太師其舅張河東其夫延賞其子宏靖¶
　其婿韋臯近代婦人之貴無如此者¶
致仕制¶
　髙貞公致仕制云以年致仕則有前聞近代寡廉罕¶
　由斯道時杜司徒年過七十無意請老裴晉公知舎¶
<pb:KR3j0180_WYG_026-20a>¶
　人以此而譏之¶
量頸為枷¶
　李銛錡之&KR0025;弟為宋州刺史聞錡反狀慟哭悉驅妻¶
　子奴婢無長幼量頸為枷自拘於觀察使朝廷憫之¶
　薄貶而已¶
爭為碑誌¶
　長安中爭為碑若市賈大官薨逝其門如市至有喧¶
　競不由䘮家裴均之子乞銘于韋相縑帛萬疋貫之¶
<pb:KR3j0180_WYG_026-20b>¶
　曰寧死不茍為之¶
崔昭行賄¶
　裴吉云少時姑夫為朝官有雅望朝退歎曰崔昭何¶
　人衆口稱美此必行賄也如此安得不亂言未訖門¶
　者報夀州崔郎中侯謁姑夫怒喝門者將鞭之良久¶
　彊出須㬰命茶甚急又命酒果又令秣馬飼僕吉曰¶
　何前倨而後恭也及入門有得色乃昭贈官絹千疋¶
白袍子紛紛¶
<pb:KR3j0180_WYG_026-21a>¶
　有客譏宋濟曰近日白袍子何太紛紛濟曰由緋袍¶
　子紫袍子紛紛化使然也¶
先頒試題¶
　建中初裴冀曰若使禮部先時頒天下曰某年試某¶
　題取某史至期果然亦勤學之一術也¶
第果實名¶
　李直方常第果實名以綠李為首楞梨為副櫻桃為¶
　三柑子為四蒲桃為五或薦荔枝曰寄舉之首¶
<pb:KR3j0180_WYG_026-21b>¶
宋五坦率¶
　宋濟老於文塲試賦失韻乃撫膺曰宋五又坦率矣¶
　後禮部上甲乙名徳宗曰宋五坦率否(盧氏雜/説少異)¶
蛟龍吹笛¶
　李舟得林舎烟竹截以為笛𦂳如鐵石以遺李牟牟¶
　吹笛天下第一月夜泛舟吹之俄有客呼船請載既¶
　至請吹之其聲清壯山石可裂及入破呼吸盤擗應¶
　聲粉碎客或不見疑蛟龍也¶
<pb:KR3j0180_WYG_026-22a>¶
秋夜吹笛¶
　李牟秋夜吹笛於𤓰州初發調羣動皆息及數奏微¶
　風颯至俄頃舟中賈人有怨歎悲泣之聲¶
彈五絃¶
　趙璧彈五絃曰吾始則心驅之中則神遇之終則天¶
　隨之浩然眼如耳耳如鼻不知五絃之為璧而璧之¶
　為五絃也¶
相府蓮¶
<pb:KR3j0180_WYG_026-22b>¶
　于頔以樂曲有相夫怜其名不雅客曰南朝相府曾¶
　有瑞蓮故號相府蓮後語訛耳¶
銀鹿¶
　顔峴家僮名銀鹿後事魯公終身¶
下馬陵¶
　董仲舒墓門人至皆下馬謂之下馬陵語訛為蝦䗫¶
　陵也¶
詼諧等著名¶
<pb:KR3j0180_WYG_026-23a>¶
　詼諧賀知章輕薄祖詠顐語賀蘭廣詠字蕭昕寓言¶
　李紓隠語張著機警李舟歇後姚峴語訛映帶李直¶
　方目人曹著¶
刺客¶
　天下未有兵甲多刺客李勉為開封尉獄囚有意氣¶
　者勉縱而逸之後客遊河北偶見故囚迎歸厚待之¶
　告其妻曰此活我者何以報德妻曰千縑可乎曰未¶
　二千匹可乎曰未也妻曰不如殺之其僮哀勉密告¶
<pb:KR3j0180_WYG_026-23b>¶
　之乃逸去夜半至津店老父曰此多猛獸何敢夜行¶
　勉言其故梁上有人瞥下曰㡬誤殺長者乃去未明¶
　𢹂故囚夫妻二首以示勉¶
蕃帳烹茶¶
　党魯使西蕃烹茶帳中魯曰滌煩消渇所謂茶也蕃¶
　人曰我亦有之乃出數品此夀春者此顧渚者此蘄¶
　春者¶
舶鴿¶
<pb:KR3j0180_WYG_026-24a>¶
　舶船發海路必養鴿舶没雖數千里亦能歸其家¶
妾報父寃¶
　貞元中長安有買妾者數年忽不知所之一夜提人¶
　首至告其夫曰我有父寃故於此今報矣請歸涕泣¶
　而訣出門如風俄頃復至斷所生二子喉而去¶
烘堂¶
　凡上堂絶言笑有不可忍雜端大笑則合坐皆笑謂¶
　之烘堂也¶
<pb:KR3j0180_WYG_026-24b>¶
讀書不如冩字¶
　張參手冩九經毎言讀書不如冩字¶
烏絲欄紙¶
　宋亳間有紙織成界道者謂之烏絲欄紙¶
彈琴知音¶
　于頔令客彈琴其嫂知音曰三分中一分箏聲二分¶
　琵琶全無琴韻¶
沉汎聲¶
<pb:KR3j0180_WYG_026-25a>¶
　董廷蘭善為沉聲汎聲皆琴聲也¶
博經¶
　貞元中宋清進博經一卷强力爭勝謂之撩零假借¶
　錢帛謂之囊家什一而取謂之乞頭¶
窮兵獨舞¶
　于頔聞韋臯進奉聖樂亦撰順聖樂以進曲半行綴¶
　皆伏而一人舞于中幕客韋綬曰何用窮兵獨舞以¶
　諷頔頔為襄帥暴虐人呼襄様節度¶
<pb:KR3j0180_WYG_026-25b>¶
功德山¶
　韓晉公謁徑山出妻拜之乞一號徑山曰功德山¶
鈒鏤王家¶
　四姓滎陽鄭崗頭盧澤底李士門崔皆為鼎甲太原¶
　王亦四姓之匹呼為鈒鏤王家喻銀質而金飾也¶
四軍紫¶
　貞元中有四行軍自為賜紫登郎署呼為四軍紫¶
雷狀如彘¶
<pb:KR3j0180_WYG_026-26a>¶
　雷州春夏多雷秋冬伏地中其狀如彘人取食之亦¶
　有雷斧雷墨可以入藥¶
蚊母鳥¶
　江南有蚊母鳥夏月夜鳴吐蚊於叢葦中又有蚊樹¶
　類枇杷熟則蚊出¶
流桂泉¶
　南中有泉多桂泉後乃立屋為漢祖廟又有子胥廟¶
　其像分&KR0161;為五並有靈應¶
<pb:KR3j0180_WYG_026-26b>¶
傷荷藕¶
　蘇州進藕最上者為傷荷欲長其根故傷其葉也¶
　　後史補¶
桑落酒¶
　河中有桑落坊有井每至桑落時取其寒暄得所以¶
　井水釀酒甚佳樂天詩云桑落氣薰珠翠暖柘枝聲¶
　引筦弦髙號桑落酒舊京人呼為索郎蓋語訛耳¶
判雜職¶
<pb:KR3j0180_WYG_026-27a>¶
　李自誠為長葛宰一雜職犯過乃戲判曰豈有終日¶
　執之而不知其味者乎¶
詩窖子¶
　王仁裕著詩萬首謂之詩窖子亦曰千篇集¶
黄居難¶
　有舉子好為詩章每通名刺云鄉貢進士黄居難字¶
　樂地欲比白居易字樂天也又有張碧者業歌詩云¶
　與李白為對¶
<pb:KR3j0180_WYG_026-27b>¶
杜荀鴨¶
　梁園有富家子杜四郎好接文士愛為詩篇時號杜¶
　荀鴨以比荀鶴每有詩即題壁親賓或汙漫之即云¶
　三十年來塵撲面如今始得一&KR0034;泥¶
　　五代史補¶
文面¶
　健兒文面自梁太祖始¶
楊風子¶
<pb:KR3j0180_WYG_026-28a>¶
　楊渉送傳國寶于太祖其子凝式諫不聽恐事泄即¶
　佯狂號風子¶
没了期¶
　錢鏐封吳越國王工役大興士卒嗟怨或夜書府門¶
　曰没了期没了期修城纔了又開池鏐出見之命吏¶
　書曰没了期没了期春衣纔罷又冬衣嗟怨頓息¶
十德啓¶
　鍾𫝊起于商販尤重學士萬浩因擇其行事赫赫者¶
<pb:KR3j0180_WYG_026-28b>¶
　十條形于啓事以投之謂之十德啓𫝊毎一字酬一¶
　千凡五千緡¶
牡丹詩¶
　曹唐羅隠皆有詩名隠題牡丹云若教解語應傾國¶
　任是無情也動人唐曰此乃詠子女障子耳隠曰猶¶
　勝足下作鬼詩乃誦唐漢武帝宴西王母詩曰樹底¶
　有天春寂寂人間無路月茫茫豈非鬼詩唐無以對¶
浮石成仙¶
<pb:KR3j0180_WYG_026-29a>¶
　爾朱先生功行甚至遇異人與藥一丸若見浮石而¶
　後服之則仙道成矣先生如教每遇一石必投諸水¶
　後峽上渡江有叟&KR0712;舟相待問其姓曰石氏問地所¶
　屬曰涪州先生豁然而悟遂服藥即時輕舉¶
得得和尚¶
　僧貫休入蜀上建詩曰一瓶一鉢垂垂老千水千山¶
　得得來建大悦賜號禪月因名為得得和尚¶
莊宗撰詞¶
<pb:KR3j0180_WYG_026-29b>¶
　莊宗雅好音律凡用軍前後隊伍皆自撰詞使掲聲¶
　而鳴唱至入于陣不問勝負馬頭纔轉衆樂齊舉故¶
　人忘其死亦用兵之一竒也¶
雀䑕耗¶
　明宗幸倉場每石加二斗耗以備雀䑕侵蠧謂之雀¶
　䑕耗倉塲加耗自此始¶
秋日晚望詩¶
　何仲舉能詩李臯對仲舉吟其秋日晚望詩云樹迎¶
<pb:KR3j0180_WYG_026-30a>¶
　髙鳥歸深野雲傍斜陽過㡬山乃以足扣地曰仲舉¶
　詩家之髙逸者其餘奴兵乃閏氣耳¶
徐寅獻賦¶
　徐寅獻太祖東遊大梁賦時太祖與太原武皇為讐¶
　敵而武皇眇一目又出沙陀部落欲媚梁祖其詞云¶
　一眼沙陀望英威而膽落莊宗滅梁寅在閩中王審¶
　知戒閣者不得引接寅坐是止於秘書省正字¶
謝魚牋¶
<pb:KR3j0180_WYG_026-30b>¶
　黄滔為王審知推官審知遺之魚徐寅代為謝牋曰¶
　銜諸斷索纔&KR0025;羊續懸來列在雕盤便到馮驩食處¶
　時大稱之¶
用桔橰打淚不出¶
　敬新磨河東伶人莊宗出自沙陀部既得天下左右¶
　侍衞多用蕃部子弟髙鼻深目者甚衆新磨毎譏之¶
　衆皆切齒訴于莊宗泣下莊宗以責新磨新磨曰此¶
　輩淚用桔橰打亦不出莊宗大笑¶
<pb:KR3j0180_WYG_026-31a>¶
隨狀納命¶
　李濤嘗怒張彦澤上疏請誅彦澤後契丹南侵至中¶
　渡橋彦澤首降先入京師乃挾宿憾殺開封尹桑維¶
　翰濤聞之自寫狀求見彦澤云上疏請殺太尉人李¶
　濤謹隨狀納命彦澤欣然卒善待之¶
骰子分兒女¶
　戴偃能詩自稱𤣥黄子馬氏有國至文昭尤好奢侈¶
　偃著漁父百篇以諷由是不遇凍餓日侵謂妻曰與¶
<pb:KR3j0180_WYG_026-31b>¶
　汝結髪生一男一女今恐擠于溝壑宜分兒女遯去¶
　於是舉骰子與妻約曰采多者得兒偃擲采少乃攜¶
　女慟别¶
月沉湘浦¶
　石文德工詩馬文昭以其貌寢未嘗接待南宅王子¶
　延之門下無何彭夫人薨文昭傷悼文德獻挽詞有¶
　云月沉湘浦冷花謝漢宮秋文昭驚曰文德有如此¶
　作用吾反不如南宅小兒知鑒耶乃接見之¶
<pb:KR3j0180_WYG_026-32a>¶
銀葉䕶井¶
　髙郁為武穆王謀臣貪而僭常患所居三井不甚清¶
　徹乃用銀葉䕶井四面内外皆徧拓裹其奉過差皆¶
　此之類也¶
九州歌¶
　歐陽彬謁湖南馬氏不得通有妓瑞卿慕其才延之¶
　於家時湖南舊管七州後加武陵岳陽為九州瑞卿¶
　歌之武穆竟不問彬遂入蜀¶
<pb:KR3j0180_WYG_026-32b>¶
㧞釘錢¶
　趙在禮在宋州所為不法百姓苦之一日制下移鎮¶
　永興百姓相賀曰眼中㧞却釘也可不快哉在禮聞¶
　之上表乞還鎮朝廷許之在禮每口率錢一千號為¶
　㧞釘錢遂獲有百萬¶
竹枝畫牛背¶
　僧齊巳長沙人七歲頴悟為大溈山寺司牧往往抒¶
　思以竹枝畫牛背為篇什衆僧竒之遂令出家¶
<pb:KR3j0180_WYG_026-33a>¶
一字師¶
　鄭谷在袁州府齊巳𢹂詩詣之有早梅詩云前村深¶
　雪裏昨夜數枝開谷曰數枝非早也未若一枝齊已¶
　不覺投拜自是士林以谷為一字師¶
武一谷¶
　武行德以採樵為業而甚有力自謂一谷之薪可以¶
　盡負鄉里號武一谷¶
刼墓賊¶
<pb:KR3j0180_WYG_026-33b>¶
　廖凝覽裴説經杜工部墓詩曰擬鑿孤墳破重教大¶
　雅生笑曰裴説刼墓賊耳¶
旋風偃月¶
　李臯與弟節俱在湖南幕下為馬氏作謝戰馬李臯¶
　曰馬有旋風之隊安得一對節曰軍有偃月之營臯¶
　乃云驟尋偃月之營擺作旋風之陣¶
水草大王¶
　李儼為鳳翔節度因生辰秦鳯持禮使陋而多髯魏¶
<pb:KR3j0180_WYG_026-34a>¶
　博使少年如美婦人魏博使戲曰今日與水草大王¶
　接席秦&KR0235;曰夫人無多言四座皆笑¶
賊頭¶
　王仁裕乾祐初放榜二百一十四人作詩曰二百一¶
　十四門生春風纔長羽毛成擲金換作天邉貴鑿壁¶
　偷將榜上名陶尚書見詩曰不意王仁裕今日為賊¶
　頭也¶
謬作梁山¶
<pb:KR3j0180_WYG_026-34b>¶
　李濤弟澣娶得婦婦拜濤濤曰愧無子建謬作梁山¶
　聞者絶倒¶
無寸道¶
　馮道在中書舉人李導投贄見之道責導不避名導¶
　曰相公是無寸底道道了無所怒¶
遶殿雷¶
　馮道之子能彈琵琶以皮為弦世宗令彈深善之因¶
　號琵琶為遶殿雷¶
<pb:KR3j0180_WYG_026-35a>¶
鵝生四脚鱉生兩裙¶
　僧謙光有才辨而飲酒食肉嘗云老僧無他願但願¶
　鵝生四脚鱉生兩裙足矣¶
十二時中兩度潮¶
　閩僧契盈陪吳越王登淥波亭王喜曰三千里外一¶
　條水契盈曰十二時中兩度潮人以為切對時兩浙¶
　貢賦自海路至青州出故云三千里¶
好膏藥¶
<pb:KR3j0180_WYG_026-35b>¶
　王建方許下不逞嘗坐事遭徒但無杖痕耳及據蜀¶
　乃袒背示&KR0025;事馮涓欲自辯涓撫其背曰大竒大竒¶
　何處得此好膏藥¶
　¶
　¶
　¶
　¶
　類説卷二十六¶
