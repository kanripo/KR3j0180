# -*- mode: mandoku-view; -*-
#+TITLE: 類說
#+DATE: 2015-08-24 23:26:32.283226
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷五十四]目錄
<pb:KR3j0180_WYG_054-1a>¶
欽定四庫全書¶
　類說目録¶
　　卷五十四¶
　　　隋唐嘉話¶
　　　　名下無虚士　　　粉盤書事¶
　　　　更能作空梁落燕泥否¶
　　　　鏡聲　　　　　　豊都市¶
　　　　夢洪水　　　　　娘子兵¶
<pb:KR3j0180_WYG_054-1b>¶
　　　　人物志　　　　　美人食乳¶
　　　　無賴賊　　　　　出血數斛¶
　　　　行秘書　　　　　梟鳴改官¶
　　　　西域胡僧　　　　金剛石¶
　　　　太宗册文　　　　金簞¶
　　　　三恨　　　　　　巡堤步月徐轡詠詩¶
　　　　宦官放鷂　　　　胡頭獠面¶
　　　　糊名　　　　　　一鈎絲¶
<pb:KR3j0180_WYG_054-2a>¶
　　　　沈三兄詩　　　　錦袍¶
　　　　三二百年無此文　定昆池¶
　　　　訴子不孝　　　　張底¶
　　　　望省樓　　　　　玉樹青葱¶
　　　　晉長明燈　　　　索靖書¶
　　　　為魏公藏拙　　　靈運鬚¶
　　　　假面　　　　　　踏搖娘¶
　　　　千秋節　　　　　水調歌¶
<pb:KR3j0180_WYG_054-2b>¶
　　　　阿婆堂主　　　　毬塲¶
　　　　司農賣菜　　　　醉僧圖¶
　　　　為賢尊報讐　　　覔活覔死¶
　　　　峽口棺¶
　　　劉禹錫佳話¶
　　　　韋絢　　　　　　張巡詩¶
　　　　誌公讖¶
　　　　詩注有餳字六經無餻字¶
<pb:KR3j0180_WYG_054-3a>¶
　　　　五夜　　　　　　三公入市¶
　　　　蒸胡美不可言　　鬻餅謳歌¶
　　　　宇文融百日宰相　持此秤量天下¶
　　　　宋之問乞劉希夷詩¶
　　　　鶴鸕鷀　　　　　菠稜¶
　　　　挿打　　　　　　諸葛菜¶
　　　　崔羣聰明過人　　韓愈制詞¶
　　　　十八年宰相妻　　宰相夜醮¶
<pb:KR3j0180_WYG_054-3b>¶
　　　　乞一快死　　　　宰相碑¶
　　　　三臺　　　　　　道州參軍湖州文學¶
　　　　三教聖人　　　　蜀道易¶
　　　　寳章集　　　　　贈項斯詩¶
　　　　飛白　　　　　　借舡帖¶
　　　　虎骨求雨　　　　窮相女子¶
　　　茅亭客話¶
　　　　衣錦井中　　　　占夢¶
<pb:KR3j0180_WYG_054-4a>¶
　　　　有念¶
　　　　置千金焚香禱孫真人¶
　　　　肉芝　　　　　　白蟾¶
　　　　鱓鰕蟆鱉　　　　地漿解毒¶
　　　　按簿㸃死屍姓名　夷婦不屈¶
　　　　裝畫功德　　　　娑羅花¶
　　　　化虎　　　　　　老僧化虎¶
　　　　虎威　　　　　　埋蠶鬻桑¶
<pb:KR3j0180_WYG_054-4b>¶
　　　　殺生負心㝠中重罪¶
　　　　服玉泉法¶
　　　玉堂閒話¶
　　　　燕繼室害諸鶵　　驢馬駒¶
　　　　商山遇虎　　　　醉入塜中¶
　　　　御史臺故事　　　中鱉毒¶
　　　　上霄峰禹迹　　　芋墻¶
　　　　占水旱　　　　　十九鱉求生¶
<pb:KR3j0180_WYG_054-5a>¶
　　　　張守中詩　　　　此處與幞頭分界¶
　　　　薔薇詩　　　　　顔魯公尸解¶
　　　　刼鼠食倉　　　　火精¶
　　　　念大悲呪　　　　畫鷂¶
　　　　蛇菌　　　　　　假對¶
　　　　吹笙喚風　　　　去天一握¶
　　　　雁奴　　　　　　陳淑詩¶
　¶
<pb:KR3j0180_WYG_054-5b>¶
　¶
　¶
　¶
　¶
　¶
　¶
　¶
　類說目録¶
#+PROPERTY: JUAN 卷五十四
<pb:KR3j0180_WYG_054-6a>¶
欽定四庫全書¶
　類說卷五十四　　　　　　宋　曾慥　編¶
　　隋唐嘉話¶
名下無虚士¶
　薛道衡聘陳為人日詩云入春纔七日離家已二年¶
　南人嗤之曰是底言語及云人歸落雁後思發在花¶
　前乃曰名下無虚士¶
粉盤書事¶
<pb:KR3j0180_WYG_054-6b>¶
　隋高熲為僕射每以盤盛粉置卧側思得一公事輙¶
　書其上至明則録入朝行之¶
更能作空梁落燕泥否¶
　煬帝善属文不欲人出其右薛道衡由是得罪誅之¶
　曰更能作空梁落燕泥否帝為燕歌行文士皆和王¶
　胄獨不下帝帝每衘之胄竟見害誦其驚句曰庭草¶
　無人隨意緑復能作此語耶¶
鏡聲¶
<pb:KR3j0180_WYG_054-7a>¶
　蘇威有鏡日蝕旣鏡亦昏黒無所見日蝕半缺鏡亦¶
　半昏後櫃内有聲如磬尋之乃鏡聲也無何其子䕫¶
　死後更無聲威敗不知所在¶
豐都市¶
　洛陽南市即隋豐都市也初築外垣掘得一塜棺中¶
　有平石朱書銘曰筮言居朝龜言近市五百年間於¶
　斯見矣校其年月當黄初二年¶
夢洪水¶
<pb:KR3j0180_WYG_054-7b>¶
　隋文帝夢洪水没城乃移大興術者云洪水即唐高¶
　祖之名¶
娘子兵¶
　平陽公主聞高祖起義兵太原乃招集亡命以迎軍¶
　時號娘子兵¶
人物志¶
　李守素尤精譜學人號肉譜虞世南為人物志¶
美人食乳¶
<pb:KR3j0180_WYG_054-8a>¶
　侯君集旣誅録其家得二美人容色絶代常食人乳¶
　而不飯¶
無賴賊¶
　李勣常言我年十二三為無賴賊逢人則殺十四五¶
　為難當賊有所不快者無不殺之十七八為好賊上¶
　陣盡殺人年二十為大將用兵以救人死¶
出血數斛¶
　秦叔寳晚年多病曰吾少長戎馬二百餘戰前後出¶
<pb:KR3j0180_WYG_054-8b>¶
　血不啻數斛何能無病乎¶
行秘書¶
　太宗常出行有司請載副書以從上曰不須虞世南¶
　在此行秘書也¶
梟鳴改官¶
　有梟晨鳴於張率更庭樹其妻以為不祥連唾之張¶
　曰急洒掃吾當改官言未畢賀者已在門¶
西域胡僧¶
<pb:KR3j0180_WYG_054-9a>¶
　貞觀中西域獻胡僧呪術能死生人太宗令於飛騎¶
　中揀壯勇者試之如言而死如言而蘓傅奕曰此邪¶
　法也邪不犯正若使呪臣必不得行帝召僧呪奕初¶
　無所覺須㬰胡僧自倒若為所撃者更不復蘓¶
金剛石¶
　有婆羅僧言得佛齒所撃前無堅物奔凑如市傅奕¶
　謂其子曰吾聞金剛石至堅物不能敵惟羚羊角可¶
　破汝往試之果應手而碎¶
<pb:KR3j0180_WYG_054-9b>¶
太宗册文¶
　禇遂良為太宗哀册文自朝迴馬誤入人家而不覺¶
　也¶
金簟¶
　侯君集破髙昌得金簟甚精御府所無¶
三恨¶
　薛元超曰吾冨貴過分然平生有三恨不以進士擢¶
　第不得娶五姓女不得修國史¶
<pb:KR3j0180_WYG_054-10a>¶
巡堤步月詠詩¶
　高宗承貞觀之後天下無事上官儀獨持國政凌晨¶
　入朝巡洛水堤步月徐轡詠詩云脈脈廣川流驅馬¶
　歴長洲鵲飛山月曉蟬噪野風秋群公望之如神仙¶
宦官放鷂¶
　楊德幹為萬年令有宦官放鷂不避人禾稼德幹擒¶
　而杖之宦者泣訴於高宗上曰你情知此漢獰何須¶
　犯他百姓竟不之問¶
<pb:KR3j0180_WYG_054-10b>¶
胡頭獠面¶
　賈嘉隱年七歳以神童召見徐勣曰此小兒獠面何¶
　得如此聰明嘉隱曰胡頭尚為宰相獠面何廢聰明¶
　勣狀類胡也¶
糊名¶
　武后以吏部選人多不實乃令試日自糊其名暗考¶
　以定等第判之糊名自此始¶
一絇絲¶
<pb:KR3j0180_WYG_054-11a>¶
　張昌儀兄弟恃易之昌宗之寵所居奢溢有題其門¶
　曰一絇絲能得幾日絡昌儀遂書其下云一日即足¶
　無何禍及¶
沈三兄詩¶
　沈佺期以詩見張燕公公曰沈三兄詩須還他第一¶
錦袍¶
　武后遊龍門命群臣賦詩先成者賞錦袍左史東方¶
　虬旣拜賜宋之問詩復成文理兼美乃奪錦袍賜之¶
<pb:KR3j0180_WYG_054-11b>¶
三二百年無此文¶
　崔融作武后哀䇿文因發疾而卒時人以為三二百¶
　年無此文¶
定昆池¶
　中宗朝安樂公主請昆明池帝曰前代以來不以與¶
　人主不恱因大役人徒别掘一池號曰定昆池旣成¶
　中宗往觀令公卿賦詩李日知云但欲暫思居者逸¶
　無使當時作者勞¶
<pb:KR3j0180_WYG_054-12a>¶
訴子不孝¶
　李傑之為河南尹有婦人訴子不孝其子涕泣不自¶
　辨明但言得罪於母死甘心母固請殺之李曰可買棺¶
　來取兒屍因使人尾其後婦出謂一道士曰事了矣¶
　俄棺至李令擒道士乃與婦有私常為兒所制故欲¶
　除之李杖殺母及道士以棺載母喪以歸¶
張底¶
　崔湜為中書令張嘉貞為舍人湜輕之常呼為張底¶
<pb:KR3j0180_WYG_054-12b>¶
　後因議事皆出人右湜驚曰張底乃我輩一般人此¶
　終是其坐處¶
望省樓¶
　崔日知恨不居八座及為太常於㕔事創一樓正與¶
　尚書省相望時號崔公望省樓¶
玉樹青葱¶
　雲陽縣界多漢離宫故地有樹似槐而葉細土人謂¶
　之玉樹楊子雲甘泉賦云玉樹青葱後左思以雄為¶
<pb:KR3j0180_WYG_054-13a>¶
　假稱珎怪不詳也¶
晉長明燈¶
　江陵縣寺有晉長明燈歲乆火色青而不熱隋文帝¶
　平陳已訝其古¶
索靖書¶
　王厲右軍叔也得索靖書一紙永嘉䘮亂乃四疊於¶
　衣中以渡江¶
為魏公藏拙¶
<pb:KR3j0180_WYG_054-13b>¶
　魏收北朝之秀徐陵聘齊收録其文遺之令𫝊江左¶
　陵濟江沉之曰吾為魏公藏拙¶
靈運鬚¶
　晉謝靈運鬚美臨刑施為南海祇洹寺維摩詰鬚¶
假面¶
　高齊蘭陵王長恭白類婦人乃著假面以對敵與周¶
　師戰勇冠三軍齊人壯之乃為舞以效其指麾撃刺¶
　之容面具是也¶
<pb:KR3j0180_WYG_054-14a>¶
踏揺娘¶
　隋末河間有人鼔鼻使酒自號郎中每醉必毆撃其¶
　妻妻美而善歌每為悲怨之聲輙揺其身好事者為¶
　假面以寫其狀呼為踏揺娘今轉為容娘是也¶
千秋節¶
　八月五日明皇生辰號千秋節王公戚里進金鏡綬¶
　帶士庶結承露絲囊以相遺問¶
水調歌¶
<pb:KR3j0180_WYG_054-14b>¶
　隋煬帝鑿汴河自製水調歌¶
阿婆堂主¶
　煬帝燕群臣以唐高祖面皺呼為阿婆高祖歸不恱¶
　以語竇后后曰此吉兆公封於唐唐者堂也阿婆即¶
　是堂主高祖大恱¶
毬塲¶
　武崇訓用油洒地以築毬塲¶
司農賣菜¶
<pb:KR3j0180_WYG_054-15a>¶
　高宗時司農欲賣冬藏餘菜以墨勅示僕射蘓良嗣¶
　判曰公儀相魯猶拔去園葵况臨御萬邦而販蔬鬻¶
　菜事竟不行¶
醉僧圖¶
　張僧繇作醉僧圖道士毎以此嘲僧群僧於是聚錢¶
　數十萬贈閻立本作醉道士圖今並傳於世¶
為賢尊報讐¶
　許敬宗奏流其子昻於嶺南敬宗死博士袁思古議¶
<pb:KR3j0180_WYG_054-15b>¶
　諡曰謬昻子彦伯於衆中將撃之袁曰今為賢尊報¶
　讐何為反怒彦伯慚而止¶
覔活覔死¶
　武后方謀誅戮大理卿胡元禮承㫖欲䧟人死李日¶
　知改斷再三不從元禮曰胡元禮在此人莫覔活日¶
　知曰李日知在此人莫覔死竟免之¶
峽口棺¶
　將軍王果峽口見一棺於崖側將墜遷之平處得銘¶
<pb:KR3j0180_WYG_054-16a>¶
　云後三百年水漂我欲墮不墮逢王果¶
　　劉禹鍚佳話¶
韋絢¶
　絢少陸機入洛之三歳多重耳在位之二年投謁故¶
　尚書劉公二十八丈記其所話續為談柄大中十年¶
　江陵少尹韋絢叙¶
張巡詩¶
　張巡守睢陽作詩曰接戰春來苦孤城日漸危合圍¶
<pb:KR3j0180_WYG_054-16b>¶
　侔月暈分守若魚麗屢厭黄塵起時將白羽揮裹瘡¶
　猶出陣飲血更登陴夜間聞笛詩曰不辨風塵色安¶
　知天地心¶
誌公䜟¶
　梁朝誌公大師曰兩角女子緑衣裳却背太行邀君¶
　王一止之月必消亡兩角女安字緑衣者禄也太行¶
　山也一止正月也果正月敗亡¶
詩註有餳字六經無餻字¶
<pb:KR3j0180_WYG_054-17a>¶
　宋考功詩云馬上逢寒食春光不見餳毛詩鄭箋說¶
　吹簫處註云即今賣餳人家物六經惟此註中有餳¶
　字吾因重陽擬押一餻字詩六經未見有餻字不敢¶
　為之¶
五夜¶
　五夜者甲乙丙丁戊更相送之惟一夜子夜未詳¶
三公入市¶
　杜司徒常言我致政之後必買小駟飽食訖跨之著¶
<pb:KR3j0180_WYG_054-17b>¶
　粗布襴衫入市看盤鈴傀儡即足矣後致仕果行其¶
　志諫官上疏言三公不合入市公曰在吾計中矣¶
蒸胡美不可言¶
　劉晏五鼔入朝時寒中路見賣蒸胡處熟氣騰輝使¶
　人買以袍袖包裙幆底啖之謂同列美不可言¶
鬻餅謳歌¶
　劉伯芻侍郎所居巷口有鬻餅者早過户必聞謳歌¶
　當爐召與萬錢令多其本曰取胡餅償之後過其户¶
<pb:KR3j0180_WYG_054-18a>¶
　寂不聞歌聲呼至問曰何輟歌之遽乎曰本流旣大¶
　心計轉麄不暇唱矣¶
宇文融百日宰相¶
　永徽中盧齊卿暴死及蘓說見其舅為㝠司判官有¶
　吏押案曰宇文融為宰相舅曰融豈堪為宰相吏曰¶
　天符已下數目多少即由判官舅乃判一百日旣拜¶
　果百日而罷¶
持此秤量天下¶
<pb:KR3j0180_WYG_054-18b>¶
　上官昭容其母將誕夢人與秤曰持此秤量天下鄭¶
　氏兾是男及生昭容母曰秤量天下豈是女耶嘔啞¶
　如應曰是¶
宋之問乞劉希夷詩¶
　劉希夷詩曰年年歲歲花相似歳歳年年人不同宋¶
　之問苦愛此句悲泣不與之問怒以土袋壓殺之宋¶
　生不得其死天報也¶
鶴鸕鷀¶
<pb:KR3j0180_WYG_054-19a>¶
　世間只有鶴胎生所以賦云胎化仙禽不知鸕鷀亦¶
　是胎生若縁鸕鷀食魚不與鶴同今見養鶴者啖腥¶
　穢甚於鸕鷀若以色黒於鶴則白鶴千年方變為𤣥¶
　鶴君子惡居下流其鸕鷀之謂乎陳標蜀葵詩云能¶
　共牡丹爭幾許得人憎處只縁多鸕鷀之謂也¶
菠稜¶
　菜之菠稜出西國中有僧自菠稜將子來或云是頗¶
　稜將來語訛也¶
<pb:KR3j0180_WYG_054-19b>¶
挿打¶
　范希朝赴鎭太原辭省中郎官曰郎中有事但處分¶
　第二遍不應亦且恕至第三遍不應即任郎中下手¶
　挿打挿造箭者之挿翰打謂損箭財棄也¶
諸葛菜¶
　諸葛所止獨種蔓菁取其纔出甲可生啖一也菜舒¶
　可煮二也乆居滋長三也棄去不惜四也回則易尋¶
　五也冬有可掘食六也蜀呼諸葛菜¶
<pb:KR3j0180_WYG_054-20a>¶
崔群聰明過人¶
　韓十一愈直是太輕薄謂李程曰某與崔大丞相群¶
　同年往還直是聰明過人李曰何處過人韓曰與愈¶
　往還三十餘年不曾共愈說着文章此是過人也¶
韓愈制詞¶
　韓愈初貶制詞席舍人為之曰早登科第亦有聲名¶
　席旣物故友人曰席元令子弟豈有病隂毒傷寒而¶
　與不潔吃耶韓曰席十八吃不潔大遲也或問何也¶
<pb:KR3j0180_WYG_054-20b>¶
　曰出語不是當蓋忿其責詞云亦有聲名¶
十八年宰相妻¶
　元載敗妻王氏曰某迺節度使女十八年宰相妻今¶
　日相公犯罪死即甘心使妾為舂婢不如死也主司¶
　上聞俄亦賜死¶
宰相夜醮¶
　王縉下獄問詞云身為宰相夜醮何求王曰知則不¶
　知死則合死¶
<pb:KR3j0180_WYG_054-21a>¶
乞一快死¶
　元載於萬年縣佛堂中謁主官乞一快死主者曰相¶
　公今日受些子汚泥不怪也乃脫穢襪塞其口而終¶
宰相碑¶
　杜鵬舉父嘗夢見一大碑云是宰相碑已作者金填¶
　字未者刋名碑上杜問曰杜家有否曰有任看之姓¶
　下有鳥偏旁曵脚而忘其字乃名鵬舉曰汝不為相¶
　即世世名子鳥旁曵脚及鵬舉生子名鴻漸¶
<pb:KR3j0180_WYG_054-21b>¶
三臺¶
　北齊高洋毁銅雀臺築三個臺宫人拍手呼上臺因¶
　以送酒則天時刺史鄧𢎞慶進送酒三臺¶
道州參軍湖州文學¶
　楊國忠㑹諸親時知吏部銓事欲大噱呼選人名引¶
　入中庭不問資叙短小者補道州參軍胡者與湖州¶
　文學簾中大笑¶
三教聖人¶
<pb:KR3j0180_WYG_054-22a>¶
　德宗誕日内殿三教講論諸人談畢僧鑒虚曰臣請¶
　奏事𤣥元皇帝我唐天下文宣王古今之聖人釋伽¶
　如來西方之聖人皇帝陛下南贍部州之聖人¶
蜀道易¶
　陸暢謁韋臯作蜀道易云蜀道易易於履平地臯大¶
　恱¶
寳章集¶
　武后問王方慶卿家舊書存乎方慶集右軍以下二¶
<pb:KR3j0180_WYG_054-22b>¶
　十餘人書帖命崔融作序賜名寳章集¶
贈項斯詩¶
　楊祭酒贈項斯詩曰度度見詩詩總好今觀標格勝¶
　於詩平生不解藏人善到處相逢說項斯¶
飛白¶
　(闕/)¶
　¶
借舡帖¶
<pb:KR3j0180_WYG_054-23a>¶
　王内使借舡帖盧尚書寳之張嘆而却之¶
虎骨求雨¶
　南中旱甚即以虎骨投有龍處即雨激龍之怒也¶
窮相女子¶
　王昇有妹國色德宗納之不戀宫苑帝曰窮相女子¶
　乃出之勅其兄不得嫁進士朝官任配軍將親隨後¶
　因流落¶
　　茅亭客話¶
<pb:KR3j0180_WYG_054-23b>¶
衣錦井中¶
　費絢應進士舉夢衣錦井中覺自喜曰及第衣錦遊¶
　鄉井爾或曰此非佳夢衣錦井中文章未顯之兆來¶
　春果下第¶
占夢¶
　人臟氣隂多則夢數陽壯則夢稀有夢亦不復記瞽¶
　者無夢愚者少夢有士人能原夢或撰一夢請占之¶
　皆驗他日告云吾實無夢向者吾撰也聊以試君皆¶
<pb:KR3j0180_WYG_054-24a>¶
　驗何也答曰意形於言灾福隨之¶
有念¶
　居士王裕畱心禪學暮年謂同流曰吾某日行化有¶
　僧曰透滿無形十方無碍直至無心未得為了何況¶
　有念者哉¶
置千金焚香禱孫真人¶
　眉州民家氏夫婦中年惟一男旣冠羸瘦瘠日加父¶
　置千金方一部於所居閣上日夜焚香望峨嵋山禱¶
<pb:KR3j0180_WYG_054-24b>¶
　孫真人乞救䕶一夕夢老翁白衣云汝男是當生時¶
　受父母氣數較少吾今教汝每旦父母各呵氣令男¶
　開口嚥之如此三日汝男當愈遂㝠心如所教即强¶
　壯能食諸苦頓除後冠褐入道事真人無怠焉¶
肉芝¶
　蜀有村夫鬻白蝦蟇甚大兩目如丹皆云肉芝也有¶
　醫工買歸慮其走逸以大石臼合於地至曉石臼透¶
　明如燭籠醫工駭愕齋沭負鐺挈蟾辭家入青城山¶
<pb:KR3j0180_WYG_054-25a>¶
　不知存亡¶
白蟾¶
　有鮮于熈者上已日飲萬歳池草旁見一小白蝦蟇¶
　遂取之即席有姓劉人奪而吞之熈戯曰閣下吞此¶
　白蟾茍誠得道秖强盜耳吞訖倉忙飲水昏悶旬餘¶
　醫治方愈嘗覧抱樸子内篇云肉芝者萬歳蟾蜍也¶
　頭上有角目赤頷下有丹紋體重而跳㨗以五月五¶
　日午時取隂乾以左足畫地成泉帶之辟兵敵人射¶
<pb:KR3j0180_WYG_054-25b>¶
　以弓弩皆反自傷今人生吞熟啖愚之甚也設使白¶
　蝦蟇是肉芝市井之人臟腑滓穢之氣與靈物相攻¶
　寜有全人¶
鱓蝦蟇鱉¶
　鱓魚蝦蟇鱉三物大者有毒殺人蝦蟇小者亦令人¶
　小便秘臍下憋疼有至死者宜以生豉投新汲水中¶
　浸令豉水濃服之即瘥¶
地漿解毒¶
<pb:KR3j0180_WYG_054-26a>¶
　有寺僧市野椹有黒而班者有黄白而赤者為齋食¶
　衆僧悉吐瀉有死者有毉工曰掘地作坑以新汲水¶
　投坑中攪之澄清名曰地漿飲之其毒即解夫蕈菌¶
　生樹者曰蕈生地者曰菌皆濕氣欝蒸而生又有生¶
　於腐木毒蛇之上大而光明人誤以為靈芝食之而¶
　速死¶
按簿㸃死屍名字¶
　成都染匠艾延祚為賊所駈令造漆器忽聞天兵至¶
<pb:KR3j0180_WYG_054-26b>¶
　延祚上樹匿穠葉間見搜捕殺戮至夜遂下樹卧積¶
　屍中至終夜聞𫝊呼頗類將吏有數十人具無燭炬¶
　不見形但聞按據簿籍稱㸃姓名僵尸聞呼一一起¶
　應惟不呼延祚姓名乃知討叛伐逆奉天行誅無誤¶
　殺者¶
夷婦不屈¶
　甲午年天兵克益州軍次洪雅有卒掠獲一夷人婦¶
　頗有姿色自云有夫卒欲遇之則交臂疊膝俯地而¶
<pb:KR3j0180_WYG_054-27a>¶
　坐卒怒欲斷頸婦心終不能屈¶
裝畫功德¶
　張光賛善裝畫功德為賊所執凡數劍而頸不斷卧¶
　積尸中夜半見老僧曰汝生平裝畫功德用心來救¶
　汝言訖開目無所苦焉¶
婆羅花¶
　峨嵋山中婆羅花苞大如拳葉似枇杷葉凡二十餘¶
　葉者三簇花三十餘朶經月方謝有西域僧云中印¶
<pb:KR3j0180_WYG_054-27b>¶
　度亦然¶
化虎¶
　靈池縣村民郝二以毉卜為業家有畫虎圖每日顒¶
　坐瞪目觀之不倦都忘人事人召毉療秋以虎圖帳¶
　為藥遺之物不數年舍中懸掛皆徧惟好啖生肉後¶
　化為虎¶
老僧化虎¶
　成都人姓徐至一村中見一老僧在穽中曰夜來入¶
<pb:KR3j0180_WYG_054-28a>¶
　村教化回誤落檻穽望檀越慈悲解救村甿共開穽¶
　而出之跳躍數步化成巨虎而去¶
虎威¶
　永康軍獵者學缺口能刺虎云虎有威骨如乙字長¶
　三寸許在脇兩旁皮下取得佩之臨官則能威衆凡¶
　虎視只以一目放光一目看物凡為虎傷死及溺水¶
　死者魂曰倀鬼凡月暈虎必交凡虎食狗必醉狗者¶
　虎之酒也凡虎不傷醉人頃一村夫醉臨崖而睡有¶
<pb:KR3j0180_WYG_054-28b>¶
　虎來嗅之虎鬚誤入醉人鼻中大噴啑虎驚躍落崖¶
　而斃¶
埋蠶鬻桑¶
　新繁縣李氏養蠶甚多將放值桑大貴遂埋蠶而鬻¶
　其葉大獲其利因買肉麫造饅頭食之擘開每顆中¶
　有一蠶自此人口淪䘮夫蠶者靈蟲衣被天下愚氓¶
　坑之有此報也¶
殺生負心¶
<pb:KR3j0180_WYG_054-29a>¶
　孫知㣲圖畫道釋不茹葷酒有女巫識鬼形狀知㣲¶
　問之云鬼有數等有福德者精神俊爽與人交言薄¶
　相者氣劣神悴假某傳言今道途人鬼各半人自不¶
　辨知㣲曰㝠中所重者何罪也曰殺生與負心爾所¶
　崇奉者佛教也¶
服玉泉法¶
　杜鼎升服玉泉法去三尸堅齒髪除百病玉泉者舌¶
　下兩脈津液也每旦起坐瞑目絶慮叩齒二七通潄¶
<pb:KR3j0180_WYG_054-29b>¶
　令滿口乃吞之以意送至臍下氣海一遍乆之自然¶
　如流水瀝瀝下坎淵之聲如此則百脈和故黄庭云¶
　玉池清水灌靈根又曰潄咽靈液灾不干是也¶
　　玉堂閒話¶
燕繼室害諸雛¶
　詞臣奉職之餘各話平生見聞學士承㫖王仁裕學¶
　士張沆言范質二燕巢舍下育數雛已哺食矣其雌¶
　者為猫所摶食之雄者啁啾乆之方去别與一燕為¶
<pb:KR3j0180_WYG_054-30a>¶
　匹哺食如故不數日諸雛墮地宛轉如殭兒輩剖腹¶
　視之則有蒺藜子盈於嗉中蓋為繼室者所害凡有¶
　血氣之類憎愛嫉妬之心未嘗無也¶
驢馬駒¶
　驢馬駒子隨母行有在前者有與母並者有隨後者¶
　因生時耳月初生者在前月半生者處中月末生者¶
　居後¶
商山遇虎¶
<pb:KR3j0180_WYG_054-30b>¶
　商山路多鷙獸有驢群早行驢忽驚駭有一虎自叢¶
　薄中躍出攫一夫而夫同行莫敢回顧食頃遭攫者¶
　却回云虎銜至岩崖之上前有萬仞清溪溪南有洞¶
　洞口有數小虎顧望若有所待其虎哮吼呼其子某¶
　潜伸脚取虎背盡力一踏虎失脚墮深澗不復再登¶
　是以得脫¶
醉入塜中¶
　兖州有民家葬父母外姻咸至有女壻乘醉隨柩入¶
<pb:KR3j0180_WYG_054-31a>¶
　塜中地主不知即掩塞之而去翌日主人復墓隱隱¶
　聞塜内呼呌之聲發而出之云酒醒後覺身在暗室¶
　舉手捫壁方寤在塜中忽聞一丈夫一老嫗私語云¶
　乆在逆旅今喜安居如相賀之意有云何得有生人¶
　氣取火照乃有火炬出柩旁照見某則云燒燒則火¶
　炬交至鬚鬂俱焦落燒人肌膚不得甚痛楚少頃方¶
　止¶
御史臺故事¶
<pb:KR3j0180_WYG_054-31b>¶
　御史臺故事凡吏人叅謁亦無通賛忽於堦下齊拜¶
　黙黙而退謂之鬼叅又判案三道判云記資二字亦¶
　不曉其義亦不知其所出¶
中鱉毒¶
　有人於河下獲鱉十數頭甚肥嫩烹而臛之舉族共¶
　食是夕俱斃無一人免者蓋中鱉毒耳水族而處於¶
　陸地固可疑也君子飲食宜愼之¶
上霄峯禹迹¶
<pb:KR3j0180_WYG_054-32a>¶
　廬山上有霄峯可千仞上有古迹云夏禹治水時泊¶
　舟之所鑿石為竅繋纜其有磨崖碑皆科斗文字隱¶
　隱可見¶
芋牆¶
　閣皂山一寺僧甚專力種芋歳收極多杵之如泥造¶
　塹為牆後遇大飢獨此寺四十餘僧食芋塹以度凶¶
　歳¶
占水旱¶
<pb:KR3j0180_WYG_054-32b>¶
　上元夜竪一丈竿於庭中候月午其影七尺大稔六¶
　尺小稔九尺一丈有水五尺歳旱三尺大旱又正月¶
　一日於牛屋下驗牛俱卧則五糓難立苗半卧半起¶
　歳中平牛若俱立則五糓熟春甲子雨多旱秋甲子¶
　雨多水¶
十九鱉求生¶
　崔脫尚書家方會客夜夢十九人着青緑羅衣拜告¶
　求生旣窹見器中水泛鱉數之大小正十九頭遂詣¶
<pb:KR3j0180_WYG_054-33a>¶
　水次放之¶
張守中詩¶
　張守中秀才蝴蝶詩末句云今夜若棲芳草逕為傳¶
　幽意與王孫又曰薄命蘇秦頻去國多情潘岳旋悲¶
　秋¶
此處與幞頭分界¶
　閩帥王審知猶子善談笑有書生色頗黒因醉卧王¶
　以朱筆題額曰此處與幞頭分界¶
<pb:KR3j0180_WYG_054-33b>¶
薔薇詩¶
　李季蘭女年六歳作薔薇詩云經時不架却心緒亂¶
　縱横父曰此女必為失行婦人果如其言¶
顔魯公尸解¶
　顔魯公遭難後十餘年家僕於洛中見公衣白衫張¶
　蓋歸城隅菜園有破屋數間僕隨之入拜公懐中出¶
　金十兩以寄其家仍戒僕勿與人說公之子函至前¶
　處但見滿目榛蕪而已時人皆云魯公尸解得道¶
<pb:KR3j0180_WYG_054-34a>¶
刼鼠食倉¶
　天復中隴右大饑其年秋稼甚豐將刈之間大半無¶
　穗有人就田破鼠穴而求所獲甚多於是家家窮穴¶
　有獲五七斛者相傳謂之刼鼠倉民間皆出田中求¶
　食濟活甚衆¶
火精¶
　梁朝翰林學士任賛居職數年猶着朱紱於案上題¶
　詩梁主知之命賜紫袍金章詩曰數年叨内署衫色¶
<pb:KR3j0180_WYG_054-34b>¶
　儼然傾任賛字希度知君是火精¶
念大悲呪¶
　徐人歐陽粲路行遇雨已昏暝見巨物長丈餘出於¶
　前粲存念大悲呪妖不能侵雨亦稍止¶
畫鷂¶
　江南有道士厲歸真嘗遊洪州信果觀内塑像是𤣥¶
　宗時夾貯雀鴿糞穢其上歸真於壁畫一鷂筆迹竒¶
　異自是鳥雀無復栖者¶
<pb:KR3j0180_WYG_054-35a>¶
蛇菌¶
　湖南百姓郊外得一菌甚大獻於府主有僧曰此物¶
　甚毒慎勿入口乃於所獲之處掘之有蟄蛇千餘條¶
假對¶
　張傑滑稽能為假對嘗與三人鼎坐吟曰三人鐺脚¶
　坐一夜掉頭吟又曰皂角樹頭懸拍板葫蘆架上釣¶
　茶搥嘗取怒一武弁傑曰大夫旣欲行拳小子不任¶
　憂愓¶
<pb:KR3j0180_WYG_054-35b>¶
吹笙唤風¶
　有輕薄子令樂工吹笙曰不須度曲要汝喚風耳¶
去天一握¶
　興元中有南路通巴州其峭岩頂謂之孤雲兩角諺¶
　曰孤雲兩角去天一握¶
雁奴¶
　雁宿於江湖沙渚中動計千百大者居中令雁奴圍¶
　而警採捕者¶
<pb:KR3j0180_WYG_054-36a>¶
陳淑詩¶
　陳淑與僧詩曰行若獨輪車甞畏大路覆止若圓底¶
　器甞恐他物觸行止旣如此安得不離俗¶
　¶
　¶
　¶
　¶
　¶
<pb:KR3j0180_WYG_054-36b>¶
　¶
　¶
　¶
　¶
　¶
　¶
　¶
　類說卷五十四¶
