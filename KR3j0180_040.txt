# -*- mode: mandoku-view; -*-
#+TITLE: 類說
#+DATE: 2015-08-24 23:26:31.977177
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷四十]目錄
<pb:KR3j0180_WYG_040-1a>¶
欽定四庫全書¶
　類説目録¶
　　卷四十¶
　　　稽神異苑¶
　　　　康王廟神女　　　雲雨從巫山來¶
　　　　東海女姑　　　　李夫人遺蘅蕪香¶
　　　　沙棠木為舟　　　並枕樹¶
　　　　馬皮化蠶　　　　榴環¶
<pb:KR3j0180_WYG_040-1b>¶
　　　　虹化為女子　　　白魚江郎¶
　　　　書帶草　　　　　視井生男¶
　　　　杜蘭香在白帝君所¶
　　　　蛟龍寄宿¶
　　　朝野僉載¶
　　　　駞李　　　　　　緑珠怨¶
　　　　仙人獻果　　　　𤣥衣素衿人𫝊赦¶
　　　　趂蛇鸛雀　　　　學射未敎嚙鏃法¶
<pb:KR3j0180_WYG_040-2a>¶
　　　　非錢不行　　　　金牛御史¶
　　　　鶴鳴鷄樹　　　　鳩集鳯池¶
　　　　九月得霜鷹　　　賜麻數車¶
　　　　八搨將軍　　　　孟青¶
　　　　金剛舞夜义歌　　刺史不是守鞋人¶
　　　　澁體　　　　　　白蠟明經¶
　　　　杷推椀脱　　　　白版侯¶
　　　　豬號烏金　　　　鷄肆¶
<pb:KR3j0180_WYG_040-2b>¶
　　　　鵲尾杓　　　　　斗酒濯足¶
　　　　銅鶴樽　　　　　姓方貴人認為親¶
　　　　婁師徳號衛靈公　麒麟楦¶
　　　　翹關負米　　　　祝媪¶
　　　　縮䓗侍郎　　　　喙長三尺¶
　　　　狐蹲雉伏　　　　騎猪正南竄¶
　　　　神仙童子　　　　不伏致仕¶
　　　　指龜得詹事　　　三枕¶
<pb:KR3j0180_WYG_040-3a>¶
　　　　魏丞烏　　　　　虎筮¶
　　　　銀兎符　　　　　甲子雨¶
　　　　耳冷不知有卿　　賢聖不過五人¶
　　　　衣冠藪澤　　　　支鼎石¶
　　　　青龍卧橋上　　　壁龍¶
　　　　飛坡　　　　　　歐陽通書¶
　　　　百寳香爐　　　　身代母病¶
　　　　葬壓龍角　　　　三戻¶
<pb:KR3j0180_WYG_040-3b>¶
　　　　㸃鬼簿算博士　　舞胡子¶
　　　　辛宏智詩　　　　占赦¶
　　　　雨候　　　　　　三白¶
　　　　麻胡恐小兒　　　走馬報¶
　　　　新粧詩　　　　　古墓銘¶
　　　　賜妬妻酒　　　　御史不還車脚錢¶
　　　　驅驢宰相¶
　　　三輔黄圖¶
<pb:KR3j0180_WYG_040-4a>¶
　　　　斗城　　　　　　銅雀¶
　　　　石父石婆祠　　　椽化龍鳯¶
　　　　氷樓　　　　　　九市¶
　　　　金戺玉堦　　　　壁門¶
　　　　玉樹青䓗　　　　鶴州鳬渚¶
　　　　石鯨　　　　　　天地刼火¶
　　　　魚報明珠　　　　槐市¶
　¶
<pb:KR3j0180_WYG_040-4b>¶
　¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷四十
<pb:KR3j0180_WYG_040-5a>¶
欽定四庫全書¶
　類説卷四十　　　　　　　宋　曽慥　編¶
　　稽神異苑¶
康王廟神女¶
　六朝録曰劉子卿居廬山有五彩雙蝶來遊花上其¶
　大如燕夜見二女子曰感君愛花間之物故來相詣¶
　君子豈有意乎子卿曰願伸繾綣一女曰感君今宵¶
　讓姊餘夜可知次夜姊曰昨夜之歡今留與汝自是¶
<pb:KR3j0180_WYG_040-5b>¶
　每旬一至者數月廬山有康王廟泥塑二神女容貌¶
　如二婦人¶
雲雨從巫山來¶
　征途記曰蕭總遇洛神女後逢雨認得香氣曰此雲¶
　雨從巫山來¶
東海女姑¶
　六朝録曰書生蕭岳至延陵泊舟季子廟前有一女¶
　從三四侍女以秋橘擲岳因舟中命酒將晚别去岳¶
<pb:KR3j0180_WYG_040-6a>¶
　入廟見東壁畫第二座之女細視之而咲乃所見之¶
　女也畫旁題云東海女姑¶
李夫人遺蘅蕪香¶
　漢武思李夫人卧延凉殿夢夫人遺帝蘅蕪之香覺¶
　而衣冠異香三月不歇帝因制曲名遺芳夢又賦落¶
　葉哀蟬曲¶
沙棠木為舟¶
　江表記成帝於太液以沙棠木為舟取其不沉以珎¶
<pb:KR3j0180_WYG_040-6b>¶
　怪飾鷁首名雲舟¶
並枕樹¶
　三呉記潘章夫婦死葬塜木交枝號並枕樹¶
馬皮化蠶¶
　捜神記曰有人逺行其家惟有一馬一女女思其父¶
　戲謂馬曰爾若迎我父至我則嫁汝馬因拖韁至父¶
　處乘歸馬見女輙怒女如前言以告父大怒殺馬屠¶
　剥其皮女見皮蹙之曰死馬欲人為婦其皮忽起捲¶
<pb:KR3j0180_WYG_040-7a>¶
　女而出於大樹間見女化蠶續絲于樹而成大繭¶
榴環¶
　江表記呉王潘夫人因觧唾於壺中傾之得火齊指¶
　環因掛於石榴枝起臺名環榴或白今與蜀爭雄環¶
　榴之名不祥改為榴環¶
虹化為女子¶
　江表録首陽山有晚虹下飲溪水化為女子明帝召¶
　入宫曰我仙女也暫降人間帝欲逼幸而難其色忽¶
<pb:KR3j0180_WYG_040-7b>¶
　有聲如雷復化為虹而去¶
白魚江郎¶
　三呉記曰餘姚百姓王素有一女姿色殊絶有少年¶
　自稱江郎求婚經年女生一物狀若絹囊母以刀割¶
　之悉是魚子乃伺江郎就寢細視所着衣衫皆鱗甲¶
　之狀乃以石碪之曉見床下一魚長六七尺素持刀¶
　㫁之命家人煮食其女後適於人¶
書帶草¶
<pb:KR3j0180_WYG_040-8a>¶
　三齊記曰鄭康成山下生草如大韭一葉尺餘土人¶
　名為康成書帶草¶
視井生男¶
　博物志曰婦人妊身三月未滿着壻衣冠平旦遶井¶
　三匝映水視影勿反顧必生男或者生九女其妻遶¶
　井三匝呪曰女為隂男為陽女多灾男多祥鎻井三¶
　日不汲至期果生一男¶
杜蘭香在白帝君所¶
<pb:KR3j0180_WYG_040-8b>¶
　征途記曰晉張碩與杜蘭香相别後于巴縣見一青¶
　衣云蘭香在白帝君所若聞白帝野寺鐘聲随風而¶
　來則蘭香亦随風而至際夜果聞鐘聲蘭香亦至焉¶
蛟龍寄宿¶
　九江記曰江夏陸社兒者夜歸逢一女子求宿姿色¶
　甚優社兒不得已同歸共寢忽聞暴風雷見一毛手¶
　拏婦人去及明鄉人云去此七八里有一蛟長百餘¶
　丈流血在地有千萬禽臨而噪之社兒自此驚悸常¶
<pb:KR3j0180_WYG_040-9a>¶
　如痴狂¶
　　朝野僉載¶
駞李¶
　後魏時定四姓李氏大姓也恐不得預乗明駞星夜¶
　入洛而事已定人謂之駞李¶
緑珠怨¶
　喬知之有婢碧玊武承嗣借敎歌姫納之不還知之¶
　作緑珠怨以寄曰石家金谷重新聲明珠十斛買娉¶
<pb:KR3j0180_WYG_040-9b>¶
　婷此日可怜君自許此時歌舞得人情君家閨閣未¶
　曽安好將歌舞借人看意氣雄豪非分理驕矜勢力¶
　横相干辭君去君終不忍徒勞掩面傷鉛粉百年離¶
　恨在高樓一旦容顔為君盡碧玉得詩飲淚投井而¶
　死承嗣於裙帶上得詩殺知之¶
仙人獻果¶
　李全武后時為御史鞫獄備極慘酷其訊皆有名如¶
　仙人獻果玉女登梯一絲懸駒驢㧞橛鳯凰晒翅猿¶
<pb:KR3j0180_WYG_040-10a>¶
　猴鎖火上麥索下䦨单之類¶
𤣥衣素衿人𫝊赦¶
　貞觀中黎景逸居空青山飼一鵲而甚愛後景逸被¶
　誣下獄有鵲於獄屋氣樓中下視景逸喜噪似語有¶
　赦官詰其日云路逢一𤣥衣素衿人説三日赦至乃¶
　鵲𫝊也¶
趂蛇鸛雀¶
　魏光乗好題品人姚元之長大行且速號趂蛇鸛雀¶
<pb:KR3j0180_WYG_040-10b>¶
　王旭長而黒醜號烟燻木棖楊仲嗣躁急號熱𨫼上¶
　猢猻¶
學射未敎嚙鏃¶
　昝君謨善射閉目而射應目而中有王靈知者學其¶
　法曲盡其妙欲射君謨殺之君謨時無弓矢執一短¶
　刀矢來輒撃折末後一矢以口承之遂囓其鏃謂靈¶
　知曰學射三年但未敎汝嚙鏃法耳¶
非錢不行¶
<pb:KR3j0180_WYG_040-11a>¶
　鄭愔為吏部侍郎掌選貪贜不法引銓日有選人以¶
　百餘錢繋鞋帶行歩有聲愔問之對言當今之選非¶
　錢不行¶
金牛御史¶
　武后時嚴昇期為御史廵察江南嗜牛肉而多受金¶
　號金牛御史¶
鶴鳴鷄樹¶
　鳯閣侍郎杜景儉文章知識並高逺時號鶴鳴鷄樹¶
<pb:KR3j0180_WYG_040-11b>¶
鳩集鳯池¶
　王及善才行庸猥為内史號鳩集鳯池¶
九月得霜鷹¶
　蘓味道王慶方同為鳯閣侍郎或問張元曰二子孰¶
　賢答曰蘓如九月得霜鷹王如十月被凍蠅¶
賜麻數車¶
　唐滕王嬰蔣王惲皆好貪汚帝每賜諸王珎物二王¶
　獨以麻數車令為錢索¶
<pb:KR3j0180_WYG_040-12a>¶
八搨將軍¶
　滕王為隆州刺史多不法參軍裴聿諌正之王怒令¶
　左右摑搨他日聿入計具訴于帝帝問聿曽被㡬搨¶
　聿曰前後八搨遂令進八階聿歸嘆曰何其命薄若¶
　言九搨當入五品矣聞者哂之號八搨將軍¶
孟青¶
　侯思止謂决囚大棒為孟青¶
金剛舞夜义歌¶
<pb:KR3j0180_WYG_040-12b>¶
　隋諸葛昻高瓉爭為豪侈昻屈瓉串長八尺餅闊丈¶
　餘餤麄如柱酒行自作金剛舞以送之瓉復屈昻以¶
　車行酒馬行肉碓砟膾碾虀蒜自唱夜义歌以送之¶
　又煮一小奴子為饌食訖呈其頭顱昻復蒸一奴¶
刺史不是守鞋人¶
　郭仁凱鄙猾嘗為宻州刺史家奴告以鞋敝仁凱即¶
　呼公吏鞋新者令上樹採果俾奴竊其鞋而去吏下¶
　訴之仁凱曰刺史不是守鞋人¶
<pb:KR3j0180_WYG_040-13a>¶
澁體¶
　徐彦伯為文多變易求新以鳯閣為鶠櫩以龍門為¶
　虬戸以金谷為銑溪以玉山為瓊岳以芻狗為卉犬¶
　以竹馬為篠驂以月兎為魄兎以赤牛為炎犢後進¶
　效之謂之澁體¶
白蠟明經¶
　張鸑號青錢學士以其萬選萬中時有明經董萬舉¶
　九上不第號白蠟明經與鸑為對¶
<pb:KR3j0180_WYG_040-13b>¶
杷推椀脱¶
　武后時官濫謡曰補闕連車載拾遺平斗量杷推侍¶
　御史椀脱校書郎¶
白版侯¶
　武后時封侯者衆鑄印不供至有白版侯者焉¶
猪號烏金¶
　唐拱州有人畜猪致富號猪為烏金¶
鷄肆¶
<pb:KR3j0180_WYG_040-14a>¶
　富民羅會以剔糞致富人號雞肆言跑糞有所得¶
鵲尾杓¶
　陳思王有鵲尾杓柄長而直置之酒樽凡王欲勸者¶
　呼之則尾指其人¶
斗酒濯足¶
　馬周初入京至㶚上逆旅數公子飲酒不顧周周市¶
　斗酒濯足衆異之¶
銅鶴樽¶
<pb:KR3j0180_WYG_040-14b>¶
　韓王元嘉有一銅鶴樽背上注酒則一足倚滿則正¶
　不滿則欹¶
姓方貴人認為親戚¶
　唐有士姓方好矜門第但姓方貴人必認為親戚或¶
　戲之曰豐邑公相何親處曰再從伯父戲者笑曰既¶
　是方相侄只堪嚇鬼豐邑坊造凶器出賣之所也¶
婁師徳號衛靈公¶
　婁師徳長大而貌異於衆又病足張元一目為失轍¶
<pb:KR3j0180_WYG_040-15a>¶
　方相又曰衛靈公言衛䕶靈柩亦方相也¶
麒麟楦¶
　唐楊炯每呼朝士為麒麟楦或問之曰今假弄麒麟¶
　者必修飾其形覆之驢上宛然異物又去其皮還是¶
　驢耳無徳而朱紫何以異是¶
翹闗負米¶
　崔湜為吏部侍郎掌銓有選人見湜曰某能翹闗負¶
　米湜曰若壯何不求選兵部答曰外議謂崔侍郎下¶
<pb:KR3j0180_WYG_040-15b>¶
　有氣力者即選¶
祝媪¶
　祝欽明頑滯多疑人目為媪媪者肉塊無七竅秦穆¶
　公時野人得之¶
縮葱侍郎¶
　侯思止食籠餅必令縮葱加肉因號縮葱侍郎籠餅¶
　即饅頭也¶
喙長三尺¶
<pb:KR3j0180_WYG_040-16a>¶
　陸餘慶為洛州長史善論事而謬於决判時嘲之曰¶
　論事則喙長三尺判事則手重五斤其子曰筆頭無¶
　力嘴頭硬¶
狐蹲雉伏¶
　鄭愔狐蹲貴介雉伏衡門¶
騎猪正南竄¶
　武懿宗遇敵棄器械走之張元一嘲曰長弓度短箭¶
　蜀馬臨階騙去賊七百里偎墻獨自戰甲仗緫抛却¶
<pb:KR3j0180_WYG_040-16b>¶
　騎猪正南竄后曰何不乘馬曰騎猪夾豕走也¶
神仙童子¶
　唐元嘉聡敏年少號神仙童子¶
不伏致仕¶
　武后時夏官侍郎侯知一以年老勅令致仕知一乃¶
　詣朝堂跳躍馳走以示輕㨗時謂知一不伏致仕¶
指龜得詹事¶
　張説女嫁盧氏嘗為舅求官説不語但指支床龜女¶
<pb:KR3j0180_WYG_040-17a>¶
　欣然歸告其夫曰舅得詹事矣果然¶
三枕¶
　韋庶人妹以豹頭枕辟邪白澤枕辟魅熊枕宜男¶
魏丞烏¶
　魏令為西帝丞養一赤嘴烏每于衆中乞錢啣歸號¶
　魏丞烏¶
虎筮¶
　有神巫能結壇召虎人有疑罪令登壇有罪者虎傷¶
<pb:KR3j0180_WYG_040-17b>¶
　無罪者不顧名虎筮¶
銀兎符¶
　唐初為銀兎符以兎為瑞也及為銅魚符以鯉魚為¶
　瑞也武后以𤣥武為姓瑞乃以銅為龜符¶
甲子雨¶
　俚諺云春雨甲子赤地千里夏雨甲子乘船入市秋¶
　雨甲子禾頭生耳冬雨甲子飛雪千里¶
耳冷不知有卿¶
<pb:KR3j0180_WYG_040-18a>¶
　孟𢎞㣲對宣宗曰陛下何以不知有臣不以文字召¶
　用帝怒曰朕耳冷不知有卿翊日諭輔臣曰此臣躁¶
　妄欲求内相乃黜之¶
賢聖不過五人¶
　殷安嘗曰百世賢聖不過五人伏羲以八卦窮天地¶
　之㫖一也乃屈一指神農殖五榖濟萬民二也乃屈¶
　二指周公制禮作樂百代常行三也乃屈三指孔子¶
　前知無窮却知無極㧞萃出類四也乃屈四指自是¶
<pb:KR3j0180_WYG_040-18b>¶
　之後無屈得安指者良乆曰并安五也其不遜如此¶
衣冠藪澤¶
　江陵號衣冠藪澤人言琵琶多於飯甑措大多於鯽¶
　魚¶
支鼎石¶
　辰州東有三山高數千丈古語夸父與日爭至此煮¶
　食此支鼎石也¶
青龍卧橋上¶
<pb:KR3j0180_WYG_040-19a>¶
　趙州石橋望之如初月出雲長虹飲澗天后時黙啜¶
　欲南過至橋忽馬不進見青龍卧橋上乃去¶
壁龍¶
　柴紹有力能越百尺之樓謂之壁龍¶
飛坡¶
　永昌中秦州敷水店南西坡白日飛四五里直塞赤¶
　水波上桑畦麥隴依然不動¶
歐陽通書¶
<pb:KR3j0180_WYG_040-19b>¶
　歐陽通自重其書以犀牙為筆狸毛心秋毫覆之松¶
　烟為墨末以麝¶
百寳香爐¶
　安樂公主百寳香爐高三丈¶
身代母病¶
　崔渾至孝母病祈神請以身代覺病從十指中入俄¶
　徧身母安¶
葬壓龍角¶
<pb:KR3j0180_WYG_040-20a>¶
　郝處俊為侍中既葬有術者過其墓曰葬壓龍角其¶
　棺必㫁¶
三戾¶
　中書令李嶠有三戾性好榮遷憎人升進性好文章¶
　憎人文筆性好貪濁憎人取受¶
㸃鬼簿算博士¶
　盧照隣弱冠拜鄧王府典籖王府書記一以委之王¶
　有書十二車隣披覧畧能記憶楊炯為文好以古人¶
<pb:KR3j0180_WYG_040-20b>¶
　姓名連用如張平子之談畧陸士衡之所記潘安仁¶
　宜其陋矣仲長統何足知之號為㸃鬼簿駱賔王文¶
　好以數對如秦地重關一百二漢家離宫三十六時¶
　號算博士如盧生之文莫能評其得失惜不幸有冉¶
　耕之疾著幽憂賦以釋憤焉¶
舞胡子¶
　北齊蘭陵王有巧思為舞胡子王意所欲勸者胡子¶
　則捧盞揖之¶
<pb:KR3j0180_WYG_040-21a>¶
辛宏智詩¶
　云君為沙邉草逢春心剰生妾如臺上鏡得照始分¶
　明常定宗改始為轉遂爭此詩博士羅道宗判云始¶
　還宏智轉還定宗¶
占赦¶
　鵲夜𫝊枝月暈遶鑾皆主有赦蟻聚為市必雨¶
雨候¶
　夜半天漢中有黒氣相逐俗謂黒猪渡河雨候也¶
<pb:KR3j0180_WYG_040-21b>¶
三白¶
　正月三白田公咲啞啞¶
麻胡恐小兒¶
　後趙石勒將麻秋性&KR1373;險太原胡人也有兒啼母輒¶
　恐之麻胡來啼聲絶至今以為故事¶
走馬報¶
　張易之兄弟競為豪侈後被誅百姓臠割其肉時謂¶
　走馬報¶
<pb:KR3j0180_WYG_040-22a>¶
新粧詩¶
　楊盈川姪女曰容華為新粧詩曰宿鳥驚眠罷房櫳¶
　乗曉開鳯釵金作縷鸞鏡玉為臺粧以臨池出人疑¶
　月下來自憐終不見欲去復徘徊¶
古墓銘¶
　高流之為徐州刺史河决水遶城破一古墓得銘曰¶
　死後三百年背底生流泉賴逢高流之遷吾上高原¶
　流之造棺槨改塟之¶
<pb:KR3j0180_WYG_040-22b>¶
賜妬妻酒¶
　兵部尚書任環太宗賜宫女二人皆國色妻柳氏妬¶
　爛二女髪秃盡上令賫胡缾酒賜云飲之立死爾後¶
　不妬不須飲若妬即飲之桞氏拜勅曰妾與環結髪¶
　夫妻俱出微賤遂至榮官環今多内嬖誠不如死飲¶
　盡覆被睡醒了無他故帝謂環曰人不畏死不可以¶
　死恐朕尚不能禁卿其奈何其二女令别宅安置¶
御史不還車脚錢¶
<pb:KR3j0180_WYG_040-23a>¶
　御史李審請禄米送至宅母遣量之賸三石問其故¶
　令史曰御史例不槩又問車脚錢㡬又曰御史例不¶
　還脚錢母怒送賸米及脚錢以責審諸御史皆有慚¶
　色¶
驅驢宰相¶
　王方慶遷左丞無他政事但不許令史驢入臺門終¶
　日廹逐時號驅驢宰相¶
　　三輔黄圖¶
<pb:KR3j0180_WYG_040-23b>¶
斗城¶
　長安故城城南為南斗形城北為北斗形故號斗城¶
銅雀¶
　長安城西雙闕上有銅雀一鳴則五榖熟¶
石父石婆祠¶
　昆明池有二石人象牽牛織女立於池中東西今有¶
　石父石婆祠在¶
椽化龍鳯¶
<pb:KR3j0180_WYG_040-24a>¶
　通天臺元鳯門自毁椽桷化為龍鳯飛去¶
冰樓¶
　建章宫北積冰為樓¶
九市¶
　長安有九市¶
金戺玉階¶
　明光殿金玉珠璣為簾箔金戺玉階晝夜光明在¶
　桂宫中¶
<pb:KR3j0180_WYG_040-24b>¶
璧門¶
　未央宫正門曰璧門有臺殿三十二¶
玉樹青葱¶
　甘泉宫有槐根榦盤錯時謂玉樹青葱¶
鶴洲鳬渚¶
　河間王日華宫兎園中有鶴洲鳬渚¶
石鯨¶
　昆明池刻石為鯨長三丈當雨則吭動¶
<pb:KR3j0180_WYG_040-25a>¶
天地刼火¶
　武帝穿昆明悉是灰有方士言此天地刼火之餘¶
魚報明珠¶
　昆明池有人釣魚綸絶而去武帝夢魚求去其鈎三¶
　日見大魚啣索即取鈎放之後於水濵得明珠一雙¶
　乃魚所報也¶
槐市¶
　太學列槐百行諸生朔望會此各持鄉郡所出物賣¶
<pb:KR3j0180_WYG_040-25b>¶
　之號曰槐市¶
　¶
　¶
　¶
　¶
　¶
　¶
　類説卷四十¶
