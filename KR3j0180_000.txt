# -*- mode: mandoku-view; -*-
#+TITLE: 類說
#+DATE: 2015-08-24 23:26:31.074350
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN 提要
<pb:KR3j0180_WYG_000-1a>¶
欽定四庫全書　　　　　子部十¶
　類説　　　　　　　　　雜家類五(雜纂之屬/)¶
　　提要¶
　　　　(臣/)等謹案類説六十卷宋曽慥編慥字端伯¶
　　　　晉江人孝寛曽孫丞相懷之從兄也官至尚¶
　　　　書郎直寳文閣奉祠家居撰述甚富所選樂¶
　　　　府雅詞已别著録此乃其僑寓銀峰時所作¶
　　　　成於紹興六年取自漢以來百家小説採掇¶
<pb:KR3j0180_WYG_000-1b>¶
　　　　事實編纂成書其二十五卷以前為前集二¶
　　　　十六卷以後為後集其或摘録稍繁卷帙太¶
　　　　鉅者則又分析子卷以便檢閲書初出時麻¶
　　　　沙書坊嘗有刋本後板亡佚寳慶丙戌葉時¶
　　　　為建安守為重鋟置於郡齋今亦不可復見¶
　　　　世所𫝊本則又明人所重刻也其書體例乃¶
　　　　刪削原文而取其竒麗之語各加標目於條¶
　　　　首與當時王宗哲所刋紺珠集相同至分部¶
<pb:KR3j0180_WYG_000-2a>¶
　　　　采撮各以原書為次不别加編類又為陶宗¶
　　　　儀説郛所自祖然其時古籍尚多慥又精於¶
　　　　裁鑒故所甄録大都遺文僻典可以禆助多¶
　　　　聞若紺珠之太畧説郛之太繁皆不如此書¶
　　　　博約兼資足稱完贍又每書雖經節録而以¶
　　　　原書相校未嘗改竄一詞如鄴侯家𫝊下有¶
　　　　注云泌子繁作皆稱先公今改作泌云云即¶
　　　　一字之移易猶詳慎不茍如此可見宋時風¶
<pb:KR3j0180_WYG_000-2b>¶
　　　　俗之近古固非明人逞臆妄改者所可同日¶
　　　　而語耳乾隆四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
