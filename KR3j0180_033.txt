# -*- mode: mandoku-view; -*-
#+TITLE: 類說
#+DATE: 2015-08-24 23:26:31.831343
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷三十三]目錄
<pb:KR3j0180_WYG_033-1a>¶
欽定四庫全書¶
　類說目録¶
　　卷三十三¶
　　　真誥¶
　　　　金玉條脫　　　　櫛頭理髪¶
　　　　清虚宫　　　　　香嬰¶
　　　　芙蓉冠　　　　　金棺塟狗¶
　　　　此道在長養分生　四難¶
<pb:KR3j0180_WYG_033-1b>¶
　　　　服日餐霞　　　　張良三期¶
　　　　守真一則嬰顔而𤣥鬢¶
　　　　玉醴金漿交棃火棗¶
　　　　山中許道士人間許長史¶
　　　　兄弟七人得道　　青童詩¶
　　　　神形如車馬　　　度形舟¶
　　　　紫微歌　　　　　採五芝¶
　　　　金漿玉㽔　　　　南真夫人¶
<pb:KR3j0180_WYG_033-2a>¶
　　　　尸解　　　　　　人死適太隂¶
　　　　得道之士　　　　玉晨大道君¶
　　　　四真人　　　　　白髪懸石重十萬斤¶
　　　　東王公西王母　　食桃皮飲石中黄水¶
　　　　三闗　　　　　　心不正¶
　　　　夜半握固　　　　隱榖蟲¶
　　　　九患　　　　　　學道大忌¶
　　　　食勿多飽勿卧　　式規法¶
<pb:KR3j0180_WYG_033-2b>¶
　　　　吐死氣取生氣　　陽臺¶
　　　　太洞真經　　　　太極隱芝¶
　　　　尸解仙　　　　　陽丹¶
　　　　服术叙　　　　　五難¶
　　　　抜愛欲根　　　　道在呼吸之間¶
　　　　飯學道者　　　　天下有五難¶
　　　　行道如磨鏡　　　小兒貪刀刃蜜¶
　　　　無愛即無憂　　　學道如彈琴¶
<pb:KR3j0180_WYG_033-3a>¶
　　　　惜氣　　　　　　求名如燒香¶
　　　　穿井　　　　　　摩面¶
　　　　營治城郭灌溉中岳¶
　　　　閉目内視　　　　叩齒咽液¶
　　　　櫛髪呪　　　　　燒香¶
　　　　閉氣拜靜　　　　善惡夢¶
　　　　服日月　　　　　射箭¶
　　　　讀道徳經　　　　性躁¶
<pb:KR3j0180_WYG_033-3b>¶
　　　　丹砂合藥　　　　卧床欲髙¶
　　　　殺鬼法　　　　　風病¶
　　　　八節　　　　　　真人和六液¶
　　　　五夘之日　　　　不食蒜¶
　　　　暮卧存日月可辟萬邪¶
　　　　地肺　　　　　　拜樹乞長生¶
　　　　三等號　　　　　服霧氣¶
　　　　大既有之小亦宜然　嵩髙女真¶
<pb:KR3j0180_WYG_033-4a>¶
　　　　五色隱芝　　　　種五果¶
　　　　服胎氣　　　　　三官獄¶
　　　　佛道仙道　　　　受藏景化形法¶
　　　　日行三千里　　　龍奏靈阿鳯鼓雲池¶
　　　　彭祖名鏗　　　　至人¶
　　　　桐栢山　　　　　酆都官名¶
　　　　稻名重思　　　　鬼官北斗¶
　　　　天門亭長　　　　室宇潔淨¶
<pb:KR3j0180_WYG_033-4b>¶
　　　　鬼畏啄齒　　　　侍帝晨¶
　　　　四明賔友　　　　南宫仙¶
　　　　元規領鬼兵　　　文舉求自代¶
　　　　逸少繫禁中　　　忠孝人為地下主者¶
　　　　至真　　　　　　英雄不為仙¶
　　　　三官之僚　　　　鬱池𤣥宫¶
　　　　帝嚳九變十化經　玉霄琳房¶
　　　　學道先治病　　　存神光¶
<pb:KR3j0180_WYG_033-5a>¶
　　　　味道讀經　　　　神藥¶
　　　　老子㧞白日　　　上帝殺害日¶
　　　　雲林夫人　　　　玉佩金鐺¶
　　　　服日月芒法　　　按行洞天¶
　　　　含真臺　　　　　髪不白¶
　　　　死津生道　　　　服黄連不死¶
　　　　白石生斷糓¶
　¶
<pb:KR3j0180_WYG_033-5b>¶
　¶
　¶
　¶
　¶
　¶
　¶
　¶
　類說目錄¶
#+PROPERTY: JUAN 卷三十三
<pb:KR3j0180_WYG_033-6a>¶
欽定四庫全書¶
　類說卷三十三　　　　　　宋　曽慥　編¶
　　真誥¶
金玉條脫¶
　蕚緑華自云南山人女子年可二十上下青衣升平¶
　元年䧏羊權家一月中輒六過末贈權詩云所期豈¶
　朝華嵗暮於吾子并致火浣布手巾金玉條脫各一¶
　君慎勿泄我是九疑山中得道女羅郁也¶
<pb:KR3j0180_WYG_033-6b>¶
櫛頭理髪¶
　清靈真人云櫛頭理髪欲得過多¶
清虚宫¶
　南嶽夫人言明日當詣王屋山清虚宫¶
香嬰¶
　紫微王夫人與一神女俱來著雲錦䙱緑繡帶髻在¶
　頂中餘髪至腰指著金鐶白珠約臂容顔如玉五香¶
　馥芳如燒香嬰氣也香嬰者嬰香也出外國作詩曰¶
<pb:KR3j0180_WYG_033-7a>¶
　雲闕竪空際瓊臺聳鬰羅俯漱雲瓶津仰掇碧奈花¶
　濯足玉天池鼓枻牽牛河¶
芙蓉冠¶
　桐栢山真人王子喬建芙蓉冠著朱衣以珠綴縫帶¶
　劔¶
金棺塟狗¶
　清虚真人曰黄赤之道混氣之法是張道陵受教施¶
　化為種子之一術非真人之事也吾數見行此而絶¶
<pb:KR3j0180_WYG_033-7b>¶
　種未見種子而得生所謂抱玉赴火以金棺塟狗也¶
此道在長養分生¶
　紫微夫人曰黄書赤界雖長生之秘要實得生之下¶
　術非上宫天真流軿晏景之夫所得言也此道在長¶
　養分生而已有懐於淫氣兼以行乎隱書者適足以¶
　握水官之筆鳴三官之鼓耳¶
四難¶
　南嶽夫人言虚妄者徳之病華衒者身之灾淫者失¶
<pb:KR3j0180_WYG_033-8a>¶
　之首耻者體之籥遣此四難可以問道¶
服日飡霞¶
　九華真妃曰日者霞之實霞者日之精惟聞服日實¶
　之法未見知霞精之養飡霞之經甚秘致霞之道甚¶
　易此謂體生玉光霞映上清之法又曰眼者身之鏡¶
　耳者體之牖視多則鏡昏聽衆則牖閉妾有磨鏡之¶
　石决牖之術面者人之庭髪者腦之華心悲則面焦¶
　腦减則髪素所以精氣内䘮丹津損竭妾有童面之¶
<pb:KR3j0180_WYG_033-8b>¶
　經還白之法精者體之神明者身之寳勞多則精散¶
　營多則明消妾有益精之道延明之經¶
張良三期¶
　南嶽夫人曰言者性命之全敗也信者得失之闗鍵¶
　也張良三期可謂篤道而明心矣¶
守真一則嬰顔而𤣥鬢¶
　篤行一年使頭不白禿髪更生内接兒孫以職業自¶
　覊外綜王事朋友之交耳目廣用聲氣雜役此道不¶
<pb:KR3j0180_WYG_033-9a>¶
　專行事無益不失其才例多隱逸棲身林嶺之中逺¶
　人間而抱淡則必嬰顔而𤣥鬢¶
玉醴金漿交梨火棗¶
　此則騰飛之藥不比金丹若體未真穢念盈懐恐此¶
　物必不肯來也火棗交梨之根先生君心中者使心¶
　中猶有荆棘相雜是以二樹不見可剪除荆棘俾此¶
　樹復生出其實無幾何也¶
山中許道士人間許長史¶
<pb:KR3j0180_WYG_033-9b>¶
　雲林王夫人謂許長史曰玉醴金漿交生神梨方丈¶
　火棗𤣥先靈芝我當與山中許道士不以與人間許¶
　長史許道士名玉斧長史之子也¶
兄弟七人得道¶
　王子晉父周靈王有子三十八人子晉太子也是為¶
　子喬弟兄七人得道五男二女妹名觀香受子喬飛¶
　解脫網之道入緱氏山中其兄眉夀亦得道¶
青童詩¶
<pb:KR3j0180_WYG_033-10a>¶
　青童大君曰欲殄滅度根當㧞生死栽沉吟墮九泉¶
　但坐惜形骸¶
神形如車馬¶
　太虚真人曰觀神載形時亦如車從馬車敗馬奔亡¶
　牽連一時假哀世莫識此但是惜風火種罪天網上¶
　受毒地獄下¶
度形舟¶
　西城真人曰形為度神舟泊岸當别去徘徊生死輪¶
<pb:KR3j0180_WYG_033-10b>¶
　但苦心猶豫¶
紫微歌¶
　紫微夫人歌曰褰裳濟緑河遂見扶桑公髙㑹大林¶
　墟寢宴𤣥華宫信道茍純篤何不棲東峯¶
採五芝¶
　右英吟曰有心許斧子言當採五芝芝草不必得汝¶
　亦不能來¶
金漿玉㽔¶
<pb:KR3j0180_WYG_033-11a>¶
　右英曰瓊丹一御九華三飛雲液晨酣流黄徘徊仰¶
　咽金漿咀嚼玉㽔改容於三隂之館童顔於九煉之¶
　尸¶
南真夫人¶
　南人即南真夫人也云得道去世或顯或隱或再酣¶
　瓊精而叩棺一服刀圭而尸爛鹿皮翁吞玉華而流¶
　蟲出户仇季子咽金液而臭聞百里黄帝火九鼎於¶
　荆山尚有橋領之墓季主服雲散以潛升猶頭足異¶
<pb:KR3j0180_WYG_033-11b>¶
　處墨秋咽虹丹以投水寗生服石腦而赴火務光剪¶
　韭以入清泠之淵柏成納氣而腸胃三腐得道取舎¶
　之迹無常矣¶
尸解¶
　人死後視其形如生人皆尸解也足不青皮不皺目¶
　光不毁無異生人頭髪盡脫而失形骨者皆尸解也¶
　白日飛昇方是仙非尸解之例也¶
人死適太隂¶
<pb:KR3j0180_WYG_033-12a>¶
　若其人暫死適太隂權過三官者肉爛血沉而又五¶
　臟自生白骨如玉七魄常侍三魂内守三元權息太¶
　神内閉三二十年隨意而出收血育肉生精煉液復¶
　質成形勝於未死之容也真人煉形於太隂易貌於¶
　三官者此之謂也¶
得道之士¶
　得道之士暫遊太隂者太一守尸三魂營骨七魄衛¶
　肉胎靈錄氣¶
<pb:KR3j0180_WYG_033-12b>¶
玉晨大道君¶
　太上者道之子孫是為上清真人即玉晨大道君也¶
四真人¶
　老君者太上之弟子年七嵗知長生之要是以為太¶
　極真人有四真人老君處其左佩神虎之符帶流金¶
　之鈴紫毛之節金精之巾¶
白髪懸石重十萬斤¶
　中山劉偉道學仙十二年仙人試之以石重十萬斤¶
<pb:KR3j0180_WYG_033-13a>¶
　一白髪懸之使偉道卧其下偉道心安體悦卧其下¶
　十二年仙人遂授神丹而白日升天¶
東王公西王母¶
　漢初有四五小兒戲一兒歌曰着青裙入天門揖金¶
　母拜木公時人莫知惟張子房往拜之此乃東王公¶
　之玉童也金母者西王母也木公者東王公也仙人¶
　拜王公揖王母¶
食桃皮飲石中黄水¶
<pb:KR3j0180_WYG_033-13b>¶
　黄子陽魏人在博洛山中食桃皮飲石中黄水司馬¶
　季主以尊仙八方與之遂以度世¶
三闗¶
　為道當令三闗常調三闗者口為心闗足為地闗手¶
　為人闗三闗調五臟安則舉身無病¶
心不正¶
　欲使心正常以日出三丈錯手着兩肩上以日當心¶
　心中間暖則心正矣有姜伯真行道採藥值仙人仙¶
<pb:KR3j0180_WYG_033-14a>¶
　人使平立日中其形偏仙人曰子篤志學仙人不知¶
　心不正之為失因教以此遂得道¶
夜半握固¶
　常以夜半時去枕平卧握固放體氣調而微者身神¶
　具矣¶
隱穀蟲¶
　得道者有隱穀蟲之法而見三尸之術穀蟲死則三¶
　尸枯三尸枯自然落矣¶
<pb:KR3j0180_WYG_033-14b>¶
九患¶
　學道者有九患有志無時有時無友有友無志有志¶
　不遇其師遇師不覺覺師不勤勤不守道或守不固¶
　固不能久此人之九患也¶
學道大忌¶
　喜怒損志哀戚損性榮華惑徳隂陽竭精學道之大¶
　忌也¶
食勿多飽勿卧¶
<pb:KR3j0180_WYG_033-15a>¶
　食慎勿多多則生病飽甚便卧卧則心蕩心蕩多失¶
　性食多生病則藥不行¶
式規法¶
　式規之法使人目明常以甲子旬取東流清水合真¶
　丹以洗目¶
吐死氣取生氣¶
　欲為道者口常吐死氣取生氣慎笑節語常思其形¶
陽臺¶
<pb:KR3j0180_WYG_033-15b>¶
　王屋山仙之别天所謂陽臺也始得道者皆詣陽臺¶
　處清虚之宫也¶
太洞真經¶
　太洞者神州也神州别有三山山有七宮宫有七變¶
　朝化為金日中為銀暮化為銅夜化為光或為山或¶
　為水或為石謂之七變七變有七經七經有三十一¶
　玉童隨此書故曰太洞真經讀之萬過便仙¶
太極隱芝¶
<pb:KR3j0180_WYG_033-16a>¶
　閬野者閬風之府崑崙上有九府是為九宫太極為¶
　太宫諸仙人是九宫之官明大洞為仙卿服金丹為¶
　大夫衆芝為御史服太極隱芝便為左右仙公及真¶
　人矣¶
尸解仙¶
　尸解之仙不得御華葢乘飛龍登太極遊九宫¶
陽丹¶
　陽丹九轉世人皆有此術謂房中之事陽丹或作隂丹¶
<pb:KR3j0180_WYG_033-16b>¶
服术叙¶
　紫微夫人服术叙云察草木之速益於己者並不及¶
　术术氣則式遏鬼氣輕身延年通液化津益血生腦逐¶
　惡致真守精衛命古人名為山精之卉山薑之精太¶
　上遵仙銘曰子欲長生當服山精子欲輕翔當服山¶
　薑¶
五難¶
　西城王君曰人離三惡道得為人難也去女為男難¶
<pb:KR3j0180_WYG_033-17a>¶
　也六情四體完具難也得生中國難也值有道父母¶
　國君難也¶
㧞愛欲根¶
　青童君曰人之為道能㧞愛欲之根如掇懸珠一一¶
　掇之㑹有盡時銷去外惡㑹有盡時盡則道矣¶
道在呼吸之間¶
　太上曰人命在幾日間或曰在一日間或曰在飯食¶
　間太上謂未為道或曰在呼吸之間太上曰善哉可¶
<pb:KR3j0180_WYG_033-17b>¶
　謂為道矣¶
飯學道者¶
　太虚真人曰飯凡人百不如飯一善人飯善人千不¶
　如飯一學道者¶
天下有五難¶
　紫元夫人曰天下有五難貧窮恵施難豪富學道難¶
　制命不死難得見洞經難生值壬辰後聖世難¶
行道如磨鏡¶
<pb:KR3j0180_WYG_033-18a>¶
　太上曰行道如磨鏡垢去明存即自見形斷六情守¶
　空虚見道之真亦知宿命矣又念道行道信道遂得¶
　信根其福無量¶
小兒貪刀刃蜜¶
　紫微夫人曰為道者譬持火入㝠室中其㝠即滅而¶
　明獨存財色於己如小兒貪刀刃之蜜其甜不足以¶
　美口即有截舌之患¶
無愛即無憂¶
<pb:KR3j0180_WYG_033-18b>¶
　南極夫人曰人從愛生憂憂生則有畏無愛即無憂¶
　無憂則無畏¶
學道如彈琴¶
　太上真人問人曰子嘗彈琴絃緩何如答曰不鳴不¶
　悲又問絃急何如曰聲絶而傷悲又問緩急得中何¶
　如答曰衆音和合八音妙奏矣真人曰學道執心調¶
　適亦如彈琴道可得矣¶
惜氣¶
<pb:KR3j0180_WYG_033-19a>¶
　學道之心如憶朝食未有不得者也惜氣如惜面目¶
　未有不全者也¶
求名如燒香¶
　人隨俗要求華名譬如燒香衆人皆聞其芳不知薫¶
　以自燔燔盡則氣滅名立則身絶¶
穿井¶
　學道如穿井形愈深而去土愈難運出當披其心正¶
　其行乃見泉源¶
<pb:KR3j0180_WYG_033-19b>¶
摩面¶
　大素經曰一面之上兩手常摩拭使熱令人光澤皺¶
　斑不生先摩切兩掌令熱以拭兩目仍順手摩髪如¶
　理櫛之狀兩臂更交互以手摩之髪不白脉不浮外¶
營治城郭灌溉中嶽¶
　消魔經曰若體中不寧當反舌塞喉漱滿咽液亦無¶
　數體中自寛軟耳欲數按抑令人聰徹所謂營治城¶
　郭名書皇籍鼻亦欲得按其左右令人氣平所謂灌¶
<pb:KR3j0180_WYG_033-20a>¶
　溉中嶽名書帝籙¶
閉目内視¶
　經曰坐常欲閉目内視存見五臟腸胃久行之自得¶
　分明了了¶
叩齒咽液¶
　紫微夫人曰夜卧覺叩齒九通咽液九遍以手按鼻¶
　左右上下數十遍¶
櫛髪呪¶
<pb:KR3j0180_WYG_033-20b>¶
　櫛髪呪曰泥丸𤣥華保精長存左為隱月右為日根¶
　六合清煉百神受恩呪畢咽液五遍能常行之髪不¶
　落而日生經曰理髪欲向王地¶
燒香¶
　南嶽夫人曰燒香時勿反顧忤真氣致邪應也入靜¶
　户先以右足著前使人通逹上聞臨食勿道死事恐¶
　令食物來衆邪氣洗澡時常存六丁令人所向如願¶
閉氣拜靜¶
<pb:KR3j0180_WYG_033-21a>¶
　正一平經曰閉氣拜靜使百鬼畏憚功曹使者龍虎¶
　君日可見與語¶
善惡夢¶
　數遇惡夢一曰魂妖二曰心試三曰尸賊夢覺以左¶
　手躡人中二七遍啄齒二七遍反凶成吉夜遇善惡¶
　夢覺當摩目二七叩齒二七遍¶
服日月¶
　東華真人服日月之象男服日象女服月象一日不¶
<pb:KR3j0180_WYG_033-21b>¶
　廢使人聰明五臟生華太虚真人曰以月五日夜半¶
　存日象在心中日從口入使照一心之内¶
射箭¶
　為道當如射箭直往不顧乃能得造堋的¶
讀道徳經¶
　太極真人云讀道徳五千言萬遍則雲駕來迎¶
性躁¶
　中君云性躁暴者一身之賊病求道之堅梗也逐之¶
<pb:KR3j0180_WYG_033-22a>¶
　者真去改之者道來¶
丹砂合藥¶
　小茅君云丹砂雄黄雌黄家家有之終無一人合者¶
　又云可令許斧數沐浴濯其水疾之氣消其積垢之¶
　痴亦致真之階¶
卧床欲髙¶
　人卧床當令高高則地氣不及鬼吹不干鬼氣侵人¶
　當依地而逆上耳¶
<pb:KR3j0180_WYG_033-22b>¶
殺鬼法¶
　帝殺鬼之法先叩齒三十六下然後乃誦天蓬呪¶
風病¶
　風病生於丘墳隂濕三泉壅滯故地官以水氣相激¶
　多作風痺¶
八節¶
　八節之日當謀善事不可忿爭喜怒及行威刑¶
真人和六液¶
<pb:KR3j0180_WYG_033-23a>¶
　學生之法不可泣涙及多唾泄是以真人常吐納咽¶
　沫以和六液¶
五卯之日¶
　甲寅庚申是尸鬼競亂精神躁穢之日夫婦不可同¶
　席當清齋不寢凡五卯之日當齋心存神令氣常存¶
　如此玉女降¶
不食蒜¶
　黄仙君口訣服藥物不欲食蒜及石榴子猪犬頭肉¶
<pb:KR3j0180_WYG_033-23b>¶
暮卧存日月可辟萬邪¶
　青牛道士口訣暮卧存日在額上月在臍上辟千鬼¶
　萬邪致玉女降¶
地肺¶
　金陵有洞虚之膏腴句曲之地肺履之者萬萬知之¶
　者無一茅山天市壇四靣皆有寳金白玉各九千斤¶
　入地九尺耳¶
拜樹乞長生¶
<pb:KR3j0180_WYG_033-24a>¶
　有人好道不知其方朝夕拜一枯樹輙云乞長生如¶
　此二十八年不倦一旦木生紫華華甘津如蜜食訖¶
　即仙精誠之至也有人數向太華山拜禮一旦西嶽¶
　丈人授其仙道一人十年拜河水遂見河侯河伯教¶
　授水行不溺法¶
三等號¶
　號地下主者有三等鬼神之號復有三等¶
服霧氣¶
<pb:KR3j0180_WYG_033-24b>¶
　漢張㣲子常服霧氣云霧氣是山澤水火之華精金¶
　石之盈氣久服則能散形入空與雲氣合體㣲子受¶
　法於東華玉妃¶
大既有之小亦宜然¶
　晉王衍女字進賢為愍懐太子妃洛陽亂劉曜畧進¶
　賢欲妻之進賢罵曰我皇太子婦司徒公女胡羌小¶
　子敢干我乎即投孟津侍婢六出曰大既有之小亦¶
　宜然復投河中¶
<pb:KR3j0180_WYG_033-25a>¶
嵩髙女真¶
　韓西華出遊撫接二人將入華陽宫洞内¶
五色隱芝¶
　羅江大霍有洞臺中有五色隱芝華陽洞有五夜種¶
　光芝良常山有熒火芝得食一枚心中一孔明食七¶
　枚七孔明得食四十九枚夀萬年¶
種五果¶
　巴陵侯姜升茂住句曲山下種五果并五辛菜常買¶
<pb:KR3j0180_WYG_033-25b>¶
　菜以市丹砂升茂以秦時封侯今名此地為姜地又¶
　有郭四朝種柰所謂福鄉之柰¶
服胎氣¶
　後漢龍伯髙從仙人刁道林受服胎炁之法¶
三官獄¶
　三官有獄官名大理李豐令為大理都餘一守缺擬¶
　王附子不以與許虎也¶
佛道仙道¶
<pb:KR3j0180_WYG_033-26a>¶
　裴真人有弟子三十四人其十八人學佛道餘者學¶
　仙道¶
受藏景化形法¶
　司馬季主入委羽山受石精金光藏景化形法於太¶
　𤣥仙女¶
日行三千里¶
　宋徳𤣥周宣時人得道能一日行三千里¶
龍奏靈阿鳯鼓雲池¶
<pb:KR3j0180_WYG_033-26b>¶
　挹九轉而尸化吞刀圭而蟲流司馬季主燕昭王王¶
　子晉是也周穆王北造崑崙之阿飲絳山石髓食玉¶
　樹之實而方墓乎汲郡夏禹&KR0855;中山啖紫柰醉金酒¶
　服靈實行九真而猶葬於㑹稽北戎長胡大王獻帝¶
　舜以白狼之玉霜十轉紫華而方死塟蒼梧之野此諸¶
　聖並以龍奏靈阿鳯鼔雲池豈同腐骸太隂以肉餉¶
　蟲螘者哉¶
彭祖名鏗¶
<pb:KR3j0180_WYG_033-27a>¶
　青精先生彭祖名鏗鳯綱啇山四皓淮南八公並以¶
　肥遁山林遊仙為樂升虚為戚非不能登天也弗為¶
　之耳¶
至人¶
　至人在元氣為元君在𤣥宫為𤣥師在南辰為南極¶
　老人在太虚為太虚真人在南為赤松子¶
桐栢山¶
　桐栢山髙萬八千丈其山八重周回八百餘里樹則¶
<pb:KR3j0180_WYG_033-27b>¶
　踈玡琳碧泉則石醴金精其山盡五色金也¶
酆都宫名¶
　世人有知酆都六天宫門名則百鬼不敢為害¶
稻名重思¶
　酆都稻名重思其米如石榴子亦以上獻仙官¶
鬼官北斗¶
　鬼官北斗君乃道家七辰北斗之考官此鬼一官又¶
　𨽻九星精上屬北辰玉君天上北斗有所司察故鬼¶
<pb:KR3j0180_WYG_033-28a>¶
　官亦置此職武王發今為北斗君夏啓為東明公領¶
　斗君師文王為西明公領北斗師邵公奭為南明公¶
　吳季札為北明公四明公有賔友四人此四公後當¶
　亦升仙階四明公領四方鬼¶
天門亭長¶
　北斗君天門亭長今是臧洪紀瞻與虞潭更直一日¶
　守天門殷浩侍帝晨與何晏對温太真為監海國伯¶
　取杜預為長史¶
<pb:KR3j0180_WYG_033-28b>¶
室宇潔淨¶
　人卧室宇當令潔淨則受靈氣不淨則受故氣故氣¶
　亂人室宇者所為不成所作不立一身亦然耳當洗¶
　沭澡潔故氣者鬼神塵濁不正之氣也¶
鬼畏啄齒¶
　夜行常啄齒鬼神畏啄齒聲故不得犯人也兼以漱¶
　液亦善¶
侍帝晨¶
<pb:KR3j0180_WYG_033-29a>¶
　侍帝晨有八人李廣王嘉何晏等如世之侍中¶
四明賔友¶
　魏武帝為北宫大傅孫䇿漢髙祖晉宣帝荀彧為四¶
　明公賓友¶
南宫仙¶
　有隂徳者徑補仙官或入南宫受化不拘職位在世¶
　以罪福多少稱量家分大都行隂徳多恤窮厄例皆¶
　詣南宫為仙¶
<pb:KR3j0180_WYG_033-29b>¶
元規領鬼兵¶
　庾元規為北大帝中衛大將軍以華歆為司馬所謂¶
　軍公也領鬼兵數千人¶
文舉求自代¶
　孔文舉為後中衛大夫將軍陶侃為西河侯求滕含¶
　自代未許¶
逸少繫禁中¶
　逸少有事繫禁中已五年云事已散¶
<pb:KR3j0180_WYG_033-30a>¶
忠孝人為地下主者¶
　忠孝之人既終皆為地下主者一百四十年受下仙¶
　之教授以大道漸補仙官比干今在戎山學善在少¶
　室得此變煉者甚多舉此二人為標耳¶
至真¶
　至真者紛華不能散其正氣男言之務光之行女言¶
　之宋金潭女是也¶
英雄不為仙¶
<pb:KR3j0180_WYG_033-30b>¶
　諸英雄之才誅暴整亂建號帝王既終受書三官四¶
　輔或為五帝上相或為四明賔友助治百鬼綜理死¶
　生此等奉屬三官永無進仙之冀坐殺伐酷害故也¶
　秦始皇今為北帝上相劉季為南明賔友是也¶
三官之僚¶
　齊桓公為三官都禁郎主生死簡籙晉文公為水官¶
　司命此等名位是三官之僚無與真仙家事¶
欝池𤣥宫¶
<pb:KR3j0180_WYG_033-31a>¶
　八淳山髙五十里與滄浪方山相連下有碧海上有¶
　桑林真人欝池𤣥宫東王所鎮處也¶
帝嚳九變十化經¶
　(闕/)玉子者帝嚳也詣鍾山獲九變十化經以隱遯日¶
　月遊行星辰一旦疾崩後有發其墓者惟見一劔作¶
　龍鳴虎哮之聲¶
玉霄琳房¶
　大道玉晨君登玉霄琳房四盼天下有志節逺遊之¶
<pb:KR3j0180_WYG_033-31b>¶
　心者¶
學道先治病¶
　學生之道當先治病不使體有虚邪及血少腦减有¶
　道士王仲甫吸引二景飡霞四十餘年都不覺益其¶
　子亦服之十八年白日升天南嶽真人降而教仲甫¶
　云子身有大病腦宫虧减筋液不注雖按景飡霞未¶
　為身益仲甫因服藥治病兼修其事後亦升天¶
存神光¶
<pb:KR3j0180_WYG_033-32a>¶
　凡存神光行仙事不得以衣服借人亦不服非己之¶
　物巾褐履屐皆使鮮盛三魂七魄或棲其中亦為五¶
　神之氣忌洿沾故也¶
味道讀經¶
　凡味至道讀神經十言二十言中當一二過舐唇咽¶
　液百言五十言三兩過叩齒㑹神靈和血氣¶
神藥¶
　服神藥勿使北方天忌亥子日不可睡亡精失氣减¶
<pb:KR3j0180_WYG_033-32b>¶
　損年命¶
老子㧞白日¶
　正月四日二月八日三月十一日四月十六日五月¶
　二十日六月二十四日七月二十八日八月十九日¶
　九月十六日十月十三日十一月十二日十二月七¶
　日老子㧞白日¶
上帝殺害日¶
　正月庚申二月辛酉三月庚戌四月癸亥五月壬子¶
<pb:KR3j0180_WYG_033-33a>¶
　六月癸丑七月甲寅八月乙夘九月甲辰十月丁巳¶
　十一月丙午十二月丁未上帝殺害日百事不宜¶
雲林夫人¶
　王媚蘭阿母第十三女名雲林夫人¶
玉珮金璫¶
　仙人有玉珮金璫以登太極¶
服日月芒法¶
　日有九芒月有十芒方諸宫有服日月芒法¶
<pb:KR3j0180_WYG_033-33b>¶
按行洞天¶
　東海君乘獨飈飛輪車按行諸洞天¶
含真臺¶
　處士得道者居含真臺童女得道者居蕭堂¶
髪不白¶
　凝心虚形抱𤣥念神專守真一則髪不白禿更鬒乃¶
　有以百思纒胷寒熱破神口言吉凶之㑹身排得失¶
　之門抱道不行握寳不用而望頭不白者亦希聞也¶
<pb:KR3j0180_WYG_033-34a>¶
死津生道¶
　小有真人曰失道從死津三魂迷生道生生日已逺¶
　死死日已早¶
服黄連不死¶
　劉奉林周時人學道嵩山四百年三合神丹為邪物¶
　所敗乃入委羽山能閉氣三日不息今千餘年猶未¶
　升仙但服黄連得不死爾不能有所役使¶
白石生斷榖¶
<pb:KR3j0180_WYG_033-34b>¶
　入山常煮白石子者以石為糧世號白石生¶
　¶
　¶
　¶
　¶
　¶
　¶
　類說卷三十三¶
