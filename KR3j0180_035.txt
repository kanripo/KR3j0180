# -*- mode: mandoku-view; -*-
#+TITLE: 類說
#+DATE: 2015-08-24 23:26:31.872970
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷三十五]目錄
<pb:KR3j0180_WYG_035-1a>¶
欽定四庫全書¶
　類說目録¶
　　卷三十五¶
　　　爾雅¶
　　　　亞壻　　　　　　牽牛¶
　　　　太白星　　　　　羊棗¶
　　　　天雞　　　　　　喜子¶
　　　　苦茶　　　　　　魚婢¶
<pb:KR3j0180_WYG_035-1b>¶
　　　　土鴨　　　　　　王虵¶
　　　　魚枕　　　　　　蚊母¶
　　　　春鉏¶
　　　集韻¶
　　　　扶留　　　　　　天使¶
　　　　偑母　　　　　　豐隆¶
　　　　&KR0008;般　　　　　　&KR0008;&KR0008;¶
　　　　倉庚　　　　　　獸君¶
<pb:KR3j0180_WYG_035-2a>¶
　　　　酪母　　　　　　一流¶
　　　　蔗飴　　　　　　徒吹¶
　　　　蘆茄　　　　　　螳螂¶
　　　　以子加乙為孔氏　棗氏束氏¶
　　　　斯頭　　　　　　僝僽¶
　　　　褦襶　　　　　　諵諛¶
　　　　搆撝　　　　　　&KR1579;鉞¶
　　　　楉榴　　　　　　寒&KR0008;¶
<pb:KR3j0180_WYG_035-2b>¶
　　　　醵飲　　　　　　枸杞¶
　　　　擊壤　　　　　　縮醴¶
　　　　土精　　　　　　巧婦鳥¶
　　　　藻井　　　　　　鷺接籬¶
　　　　斗帳　　　　　　血噉¶
　　　　雨碧¶
　　　本草¶
　　　　君臣佐使　　　　隂陽配合¶
<pb:KR3j0180_WYG_035-3a>¶
　　　　濕藥　　　　　　伏龍肝¶
　　　　术　　　　　　　半天河¶
　　　　春雪　　　　　　山芋¶
　　　　守田　　　　　　菊花¶
　　　　甘草　　　　　　人參賛¶
　　　　仲思棗　　　　　垣衣¶
　　　　水芝丹　　　　　絲蓴¶
　　　　木筆　　　　　　桃奴¶
<pb:KR3j0180_WYG_035-3b>¶
　　　　燕有兩種　　　　崖蜜¶
　　　　蛇符　　　　　　馬通¶
　　　　二蔗　　　　　　屋松¶
　　　　雞頭　　　　　　八穀¶
　　　　神䕶草　　　　　五木之耳¶
　　　　艾作餛飩　　　　使君子¶
　　　　佩萱生男　　　　絡婦¶
　　　　餘甘　　　　　　頭垢¶
<pb:KR3j0180_WYG_035-4a>¶
　　　　菱實　　　　　　胡桃¶
　　　事始¶
　　　　嘗百草　　　　　煑鹽¶
　　　　棄市　　　　　　疫鬼¶
　　　　都水使者　　　　弓矢¶
　　　　童子郎　　　　　六丁¶
　　　　武帝傷足　　　　神魚子英祠¶
　　　　幞頭　　　　　　靴¶
<pb:KR3j0180_WYG_035-4b>¶
　　　　雲幕　　　　　　集賢學士¶
　　　　宏文舘　　　　　崇文舘學士¶
　　　　崇賢舘學士　　　崇𤣥舘學士¶
　　　　著作郎　　　　　黄帝將相¶
　　　　使相　　　　　　待漏院¶
　　　　科舉　　　　　　武舉¶
　　　　道舉　　　　　　曵白¶
　　　　少微星　　　　　中書舎人¶
<pb:KR3j0180_WYG_035-5a>¶
　　　　門狀　　　　　　男子拜¶
　　　　寓直　　　　　　教坊¶
　　　　黄紙寫勅　　　　鳯詔¶
　　　　悲田院　　　　　泥人祈晴¶
　　　　苾蒭　　　　　　䕶國三藏¶
　　　　大徳　　　　　　大照禪師¶
　　　　沙門稱釋　　　　鐵蒺藜¶
　　　　道士賜紫　　　　汗衫¶
<pb:KR3j0180_WYG_035-5b>¶
　　　　半除　　　　　　履舄¶
　　　　香纓　　　　　　酒令¶
　　　　偏提　　　　　　骰子賜四緋¶
　　　　熊白生　　　　　魚袋¶
　　　　國忌奏軍樂　　　不諱嫌名¶
　　　　墓誌　　　　　　五色裙¶
　　　　腰帶¶
　　　　意林¶
<pb:KR3j0180_WYG_035-6a>¶
　　　　夏條冬氷　　　　扁鵲兄弟¶
　　　　西笑　　　　　　乞漿得酒¶
　　　　詔書掛壁¶
　　　迂書¶
　　　　言戒　　　　　　知非¶
　　　　天人　　　　　　無恠¶
　　　　事親　　　　　　無益¶
　　　　學要　　　　　　治心¶
<pb:KR3j0180_WYG_035-6b>¶
　　　　文害　　　　　　道大¶
　　　　負恩　　　　　　羡厭¶
　　　　釋老　　　　　　無為賛¶
　　　　諱有　　　　　　斥莊¶
　　　　辨楊　　　　　　無黨¶
　　　　三欺　　　　　　天人¶
　¶
　類說目録¶
#+PROPERTY: JUAN 卷三十五
<pb:KR3j0180_WYG_035-7a>¶
欽定四庫全書¶
　類說卷三十五　　　　　　宋　曽慥　編¶
　　爾雅¶
亞壻¶
　兩壻相謂為亞壻註云今同門壻為僚壻是也¶
牽牛¶
　何(去/聲)鼓謂之牽牛註云今荆人呼此星為擔鼓擔即¶
　荷也¶
<pb:KR3j0180_WYG_035-7b>¶
太白星¶
　明星謂之啓明太白星也晨見東方為啓明昏見西¶
　方為太白¶
羊棗¶
　羊棗註云實小而圓俗呼為羊屎棗曽晳嗜羊棗是¶
　也¶
天雞¶
　螒(音/汗)天雞註云小蟲黑身赤首又名莎雞又名樗雞¶
<pb:KR3j0180_WYG_035-8a>¶
　鶾天雞註云鶾雞赤羽周成王時蜀人獻之¶
喜子¶
　蠨蛸註云小蜘蛛長脚者俗呼喜子¶
苦茶¶
　檟苦茶註云樹小似梔子葉可煮作羮飲今呼早採¶
　者為茶晚採為檟一曰荈蜀人謂之苦茶¶
魚婢¶
　魚婢註云小魚似鮒而子黒俗呼魚婢人呼為妾魚¶
<pb:KR3j0180_WYG_035-8b>¶
土鴨¶
　土鴨註云鼃也在水似青蛙而大腹¶
王蛇¶
　蛇之最大者謂之王蛇¶
魚枕¶
　魚枕謂之丁魚腸謂之乙魚尾謂之丙註云皆以似¶
　篆書字為名¶
蚊母¶
<pb:KR3j0180_WYG_035-9a>¶
　蚊母註云似鳥而大口中吐蚊因以為名¶
舂鋤¶
　白鷺一名舂鋤¶
　　集韻¶
扶留¶
　吳都賦云菜則東風扶留廣州記云菜陸生如蘭¶
天使¶
　河圖記曰風者天地之使¶
<pb:KR3j0180_WYG_035-9b>¶
偑母¶
　異物志云偑母狀如猿水打則死得風還活¶
豐隆¶
　豐隆雷師名¶
&KR0008;般¶
　&KR0008;般舟名¶
&KR0008;&KR0008;¶
　&KR0008;&KR0008;燕飛貌¶
<pb:KR3j0180_WYG_035-10a>¶
鶬鶊¶
　説文曰黄鸝鶬鶊也鳴則蚕生以為候¶
獸君¶
　說文虎為山獸之君¶
酪母¶
　酒滓謂之酪母¶
一流¶
　銀重八兩為一流¶
<pb:KR3j0180_WYG_035-10b>¶
蔗飴¶
　糖一名蔗飴¶
徒吹¶
　笙一名徒吹¶
蘆茄¶
　胡人卷蘆葉而吹謂之蘆茄¶
螳螂¶
　螳螂一名蚚父¶
<pb:KR3j0180_WYG_035-11a>¶
以子加乙為孔氏¶
　湯姓子氏成祖以其祖吞乙卵而生故字天乙至周¶
　以子加乙為孔氏¶
棗氏束氏¶
　棗氏本棘束氏本疎皆避難而改¶
斯頭¶
　說文逐疫用斯頭¶
僝僽¶
<pb:KR3j0180_WYG_035-11b>¶
　僝僽惡言罵詈也¶
褦襶¶
　褦襶不曉事之名¶
諵䛕¶
　諵䛕怒言也¶
搆撝¶
　搆撝不解事之名¶
&KR1579;銊¶
<pb:KR3j0180_WYG_035-12a>¶
　&KR1579;銊鎖鈕也¶
楉(音/若)榴¶
　楉榴安石榴也¶
寒&KR0008;¶
　寒&KR0008;餅屬也¶
醵飲¶
　合資而飲謂之醵飲¶
枸杞¶
<pb:KR3j0180_WYG_035-12b>¶
　春曰天精子夏曰枸杞葉秋曰却老枝冬曰地骨皮¶
擊壤¶
　風俗記云擊壤堯時有父老擊壤於康衢¶
縮醴¶
　楚人謂縮醴曰蒭¶
土精¶
　土精如人手在地中又名白澤食之無疾多力¶
巧婦鳥¶
<pb:KR3j0180_WYG_035-13a>¶
　巧婦鳥一名工雀又曰女鷗¶
藻井¶
　殿堂藻井刻為荷菱等者取水物以厭火也¶
鷺接籬¶
　郭璞註爾雅曰鷺頭翅上皆有絲江南呼為鷺接籬¶
斗帳¶
　斗帳小帳也形如覆斗¶
血噉¶
<pb:KR3j0180_WYG_035-13b>¶
　宋文帝好食血噉(音/勘)庖人誤削藕皮在中血化為水¶
　本草藕皮化血得自庖人¶
雨碧¶
　紀年曰惠成王七年雨碧于郢¶
　　本草¶
君臣佐使¶
　藥有君臣佐使以相宣攝合一君二臣三佐又曰一¶
　君三臣九佐三使也¶
<pb:KR3j0180_WYG_035-14a>¶
隂陽配合¶
　藥有隂陽配合子母兄弟根莖花實車石骨肉有单¶
　行者有相治者有相使者有相畏者有相惡者有相¶
　反者有相殺者¶
濕藥¶
　凡濕藥燥大耗當先增分兩得屑乃稱之為主¶
伏龍肝¶
　對釡底下黄土也¶
<pb:KR3j0180_WYG_035-14b>¶
术¶
　一名山薑¶
半天河¶
　竹籬頭水也¶
春雪¶
　有蟲水亦便敗不堪收之¶
山芋¶
　薯蕷一名山芋秦楚名玉延鄭越名土藷¶
<pb:KR3j0180_WYG_035-15a>¶
守田¶
　半夏一名守田¶
菊花¶
　一名日精一名周盈一名傳延年¶
甘草¶
　一名國老大黄曰將軍¶
人參賛¶
　人參為藥切要與甘草同功而易蛀惟内噐中宻封¶
<pb:KR3j0180_WYG_035-15b>¶
　可經年不壊髙麗人作人參賛曰三椏五葉背陽向¶
　隂欲來求我椵(音/賈)樹相尋椵葉似桐參多生其下¶
仲思棗¶
　因仙人仲思食之得名¶
垣衣¶
　墻隂苔也一名烏韭又名天韭¶
水芝丹¶
　藕實一名水芝丹¶
<pb:KR3j0180_WYG_035-16a>¶
絲蓴¶
　至冬為猪蓴又名龜蓴又云七八月以前曰絲蓴秋¶
　末冬初曰瑰蓴¶
木筆¶
　辛夷一名木筆¶
桃奴¶
　桃實自乾不落者名桃奴¶
燕有兩種¶
<pb:KR3j0180_WYG_035-16b>¶
　燕有兩種胡燕胸班黒作窠喜長有容一疋絹者越¶
　燕紫胸俗謂之紫燕作窠極淺¶
崖蜜¶
　又名石蜜别有土蜜木蜜¶
蛇符¶
　蛇蛻一名蛇符¶
馬通¶
　馬屎一名馬通¶
<pb:KR3j0180_WYG_035-17a>¶
二蔗¶
　蔗有二種赤者名崑崙蔗白者名荻蔗¶
屋松¶
　一名屋遊¶
雞頭¶
　作粉食之長年藥也小兒食不能長大一名鴻頭一¶
　名鴈喙¶
八糓¶
<pb:KR3j0180_WYG_035-17b>¶
　黄梁米一名竹根黄黍稷稻梁禾麻菽麥曰八榖¶
神䕶草¶
　置户上人至則有聲如叱咄¶
五木之耳¶
　楮槐榆桞桑五木之耳可食幷入藥¶
艾作餛飩¶
　艾葉一名氷臺療一切鬼氣妙作餛飩吞三五枚以¶
　飯壓之良¶
<pb:KR3j0180_WYG_035-18a>¶
使君子¶
　鄂州郭使君療小兒多用此物醫家因號為使君子¶
佩萱生男¶
　懐妊婦人佩萱草則生男¶
絡婦¶
　蜘蛛一名絡新婦¶
餘甘¶
　菴摩勒取汁和油變白不老其子先苦後甘故曰餘¶
<pb:KR3j0180_WYG_035-18b>¶
　甘¶
頭垢¶
　主淋閉不通又主噎亦治勞復¶
菱實¶
　仙家蒸作粉蜜和食之可休糧水族中此物最不能¶
　治病¶
胡桃¶
　張騫西域將來其木春砍皮取汁沐頭至黒秋取瓤¶
<pb:KR3j0180_WYG_035-19a>¶
　　事始¶
嘗百草¶
　世本曰神農嘗百草以和藥濟人也¶
煮鹽¶
　夙沙氏煮海水為鹽神農臣也¶
棄市¶
　漢中元二年改磔為棄市¶
疫鬼¶
<pb:KR3j0180_WYG_035-19b>¶
　祀紀曰顓項氏有二子生而亡者為疫鬼一居江水¶
　中為瘧一居人宫室區隅中善驚小兒於是以正嵗¶
　命方相氏帥𨽻儺以驅疫鬼¶
都水使者¶
　晉太康五年置都水使者¶
弓矢¶
　倕作弓夷則作矢弓之神名曲張箭之神名續長殺¶
　人百歩之外者矢也¶
<pb:KR3j0180_WYG_035-20a>¶
童子郎¶
　續漢書曰秦徴公卿子為諸生有志操者録之號童¶
　子郎¶
六丁¶
　春秋成分圖曰黄帝請問太乙長生之道太乙曰齋¶
　戒六丁可功成丁取丁寜戒慎之義¶
武帝傷足¶
　稷丘君者太山下道士武帝東廵丘君迎拜曰陛下¶
<pb:KR3j0180_WYG_035-20b>¶
　必傷足上數里左指果㫁¶
神魚子英祠¶
　子英者舒鄉人捕魚得赤鯉養之數年長丈餘角翼¶
　皆具子英乘之飛昇而去歸來見妻子魚復來迎吳¶
　中門户作神魚子英祠¶
幞頭¶
　古以皂羅三尺為裹頭巾後周而為四脚¶
靴¶
<pb:KR3j0180_WYG_035-21a>¶
　本胡服趙武靈王所作¶
雲幕¶
　女媧作雲幕衞侯為虎幄亦帷帳之類¶
集賢學士¶
　開元五年置麗正修書院以馬懐素禇元量充使十¶
　三年置學士十八人以中書令張説兼集賢殿大學¶
　士説辭大學士判院事以徐堅副之¶
宏文舘¶
<pb:KR3j0180_WYG_035-21b>¶
　武徳初置修史舘太宗於宏文舘聚四部羣書置宏¶
　文舘選虞世南等以本官兼學士引入殿内講論文¶
　義以禇遂良檢校¶
崇文舘學士¶
　魏明帝選善屬文者充之唐髙祖亦置¶
崇賢舘學士¶
　貞觀中置屬左春坊并直學士教授諸王¶
崇𤣥舘學士¶
<pb:KR3j0180_WYG_035-22a>¶
　開元二十九年於𤣥元皇帝廟命置生徒習道經後¶
　以陳希烈兼崇𤣥舘學士都檢校兩京宫觀¶
著作郎¶
　後漢有東觀著作之名未有官號魏帝始置著作郎¶
　佐著作郎¶
黄帝將相¶
　軒轅本紀云黄帝舉風后為相力牧為將¶
使相¶
<pb:KR3j0180_WYG_035-22b>¶
　肅宗以節度使郭元振李光弼等同中書門下平章¶
　事號使相¶
待漏院¶
　元和中置待漏院於朝門¶
科舉¶
　前漢惟射策隋及唐初亦止試雜文至神龍初試六¶
　經天寶中甲科舉人問策外更試詩賦為三場¶
武舉¶
<pb:KR3j0180_WYG_035-23a>¶
　長安置武舉凡試有五長垜射馬射馬鎗歩射應對¶
　如進士科¶
道舉¶
　明皇置道舉舉生徒𨽻崇𤣥舘謂之道舉¶
曵白¶
　天寶初選六十四人判入等御史中丞張倚男奭判¶
　入髙等為下第者所訴明皇於勤政樓下親試惟十¶
　二人稍優餘並下第張奭不措一詞時號曵白也¶
<pb:KR3j0180_WYG_035-23b>¶
少㣲星¶
　經曰少㣲四星於太㣲西南北列第一為處士¶
中書舎人¶
　魏置通事郎掌誥命晉置中通事舎人齊改為中書¶
　舎人唐龍翔中改為西臺舎人光宅中改為鳯閣舎¶
　人開元中改為紫㣲舎人後復為中書舎人¶
門狀¶
　古者未有紙削竹木以書姓名故謂之刺後以紙書¶
<pb:KR3j0180_WYG_035-24a>¶
　故謂名紙唐李徳裕為相貴盛以此禮改具衘候起¶
　居之狀謂之門狀¶
男子拜¶
　後周制令宫人殿廷為男子拜¶
寓直¶
　晉潘岳為虎賁中郎將時未有廨舎岳寄散騎之省¶
　而宿故岳曰寓直今百官及翰林學士當本省本院¶
　直故為當直安可稱寓直耶¶
<pb:KR3j0180_WYG_035-24b>¶
教坊¶
　開元初於蓬萊宫側立教坊因置使以教習之¶
黄紙寫勅¶
　貞觀中太宗詔用麻紙寫詔勅髙宗以白紙多蟲蛀¶
　尚書省頒下州縣並用黄紙¶
鳯詔¶
　後趙石季龍置戲馬觀觀上安詔書用五色紙&KR0742;于¶
　木鳯之口而頒行之故羅隱曰𤨏闥千重更無人到¶
<pb:KR3j0180_WYG_035-25a>¶
　絲綸五色惟有鳯&KR0742;¶
悲田院¶
　開元中京城乞兒官為置病坊給廪食近代改為悲¶
　田院或曰養病院¶
泥人祈晴¶
　天寶中秋雨兩月餘勅人家門前作泥人長三尺左¶
　手指天右手指地以祈晴¶
苾蒭¶
<pb:KR3j0180_WYG_035-25b>¶
　僧曰苾蒭本是草名有五義一生不背日二冬夏常¶
　青三體性柔軟四香氣逺騰五引蔓旁布為佛弟子¶
　理亦宜然其精置者號為沙門漢言息心梵語云沙¶
　迦瞞那中國譯云沙門¶
䕶國三藏¶
　代宗詔杭州僧崇惠内賜紫袈裟號曰䕶國三藏¶
大徳¶
　後秦姚興謂摩羅什曰大師聰明超悟天下無二石¶
<pb:KR3j0180_WYG_035-26a>¶
　虎呼佛圖澄為天上晉書曰講經草堂寺朝臣及大¶
　徳沙門千餘人遂有大徳之目矣¶
大照禪師¶
　魏太祖以沙門法果成精至授輔國宜城子累加中¶
　信侯安城公卒贈老夀將軍胡靈公隋文以沙門彥¶
　踪為繙經舘學士開元中僧普寂卒謚曰大照禪師¶
沙門稱釋¶
　晉道安授業於佛圖澄澄姓帛氏以師莫過於佛遂¶
<pb:KR3j0180_WYG_035-26b>¶
　以釋為姓中夏沙門稱釋自道安始¶
鐡蒺藜¶
　鐡菱角隋煬帝征遼置要害中刺人馬也¶
道士賜紫¶
　中宗時道士葉靜能加金紫代宗朝李泌乞逰衡嶽¶
　詔給品禄贈紫道衣其後道士賜紫自泌始¶
汗衫¶
　古者朝儀衮服中有白紗中单百官郊享服中有明¶
<pb:KR3j0180_WYG_035-27a>¶
　衣皆汗衫之狀漢髙祖與項羽戰爭之際汗透中单¶
　名汗衫¶
半除¶
　隋大業中内官多服半除即今長袖也唐髙祖减其¶
　袖謂之半臂¶
履舄¶
　单底曰履重底曰舄永嘉中為鳩頭鳯頭履齊髙祖¶
　令官人紫皮履梁武帝以絲為之名解脱履¶
<pb:KR3j0180_WYG_035-27b>¶
香纓¶
　古者婦始見舅姑持香纓以拜五色綵為之隋牛宏¶
　上議以素絹八尺中擗名曰帛拜以代香纓¶
酒令¶
　古者酒令名卷白波起於東漢擒白波賊如席卷故¶
　酒席言之以快人意¶
偏提¶
　元和初酌酒用樽杓無何改用注子後仇士良惡其¶
<pb:KR3j0180_WYG_035-28a>¶
　名同鄭注乃去柄安係名曰偏提¶
骰子賜四緋¶
　聲譜云博陸采名也陳思王製雙陸局置骰子二至¶
　唐末有塞子之戯未知誰製遂加骰子至六骰合作¶
　投投擲之義作骰者非餙四以朱者明皇與貴妃采¶
　戰將北惟重四可轉敗為勝上擲連呼叱之骰子宛¶
　轉而成重四上大悦命髙力士賜四緋也¶
熊白生¶
<pb:KR3j0180_WYG_035-28b>¶
　貞元中穆寜為刺史方食其子列侍見熊白及鹿修¶
　乃曰白肥修瘠相資為冝即以白裹修而進以(闕/)¶
　熊白為生而食之¶
魚袋¶
　三代以韋為算袋盛算子及小刀磨石等魏易為龜¶
　袋唐永徽中四品官並給隨身魚袋天后改魚為龜¶
　唐初卿大夫沒追取魚袋永徽中勅生平在官為用¶
　褒沒則取之情所不忍五品以上薨魚袋不追取¶
<pb:KR3j0180_WYG_035-29a>¶
國忌奏軍樂¶
　神功元年破契丹凱還内使奏將軍入城例有軍樂¶
　今國家忌月請備而不奏王方慶奏晉穆帝納后用¶
　九月是康帝忌月下太常禮官荀納等議只有忌日¶
　而無忌月若有忌月當有忌嵗遂從納議况軍樂是¶
　軍容與常樂不同於事無嫌乃從之¶
不諱嫌名¶
　居官不諱嫌名書范曄㤗之子為太子詹事固辭朝¶
<pb:KR3j0180_WYG_035-29b>¶
　議以禮不諱嫌名乃居之唐賈曾授中書舎人以父¶
　名忠辭不受議以中書是曹司名又與曾父名音同¶
　字别禮無嫌曾乃就職¶
墓誌¶
　齊太子穆妃將𦵏議立石誌王儉曰石誌不出禮經¶
　起顔延之為王珍作墓誌以其素族無銘誄故也遂¶
　相祖習魏侍中繆襲埋文父母墓下將以千載之後¶
　陵谷遷變欲後人聞知但記姓名歴官祖父姻婭而¶
<pb:KR3j0180_WYG_035-30a>¶
　已若有徳業則為銘大王戒墓詔有數百字然則魏¶
　晉以來有墓誌也漢杜子夏臨終作銘刋石埋墳前¶
　厥後墓誌恐因此始¶
五色裙¶
　梁武帝造五色綉裙加米䋲珍珠為餙隋煬帝作長¶
　裙十二破名仙裙¶
腰帶¶
　古有革帶反挿垂頭秦二世制名腰帶唐髙祖詔令¶
<pb:KR3j0180_WYG_035-30b>¶
　向下挿垂頭取順下之義¶
　　意林¶
夏條冬氷¶
　太公金匱書云夏條可結冬氷可折¶
扁鵲兄弟¶
　鶡冠子云扁鵲兄弟三人並醫魏文侯問孰最善扁¶
　鵲曰長兄神視故名不出家仲兄神診不失毫毛故¶
　名不出閭臣針人血脉投人毒藥故名聞諸侯¶
<pb:KR3j0180_WYG_035-31a>¶
西笑¶
　桓譚新論云關東里語人間長安樂則出門西向而¶
　笑¶
乞漿得酒¶
　袁惟正書云嵗在申酉乞漿得酒嵗在辰巳嫁妻賣¶
　子¶
詔書掛壁¶
　崔元始正論云州郡訊如霹靂得詔書但掛壁¶
<pb:KR3j0180_WYG_035-31b>¶
　　迂書¶
　余生六齡父兄教之書又七年稍聞聖人之道今二¶
　十七年時有所獲書以示人人之論髙者則曰子之¶
　書庸而無竒衆人所同知也論卑者則曰子之書迂¶
　而難用於世無益也故命其書曰庸書亦曰迂書¶
言戒¶
　迂夫曰言不可不重也子不見鐘鼓乎叩之然後鳴¶
　鏗然有聲人不以為異也若不叩而自鳴人孰不謂¶
<pb:KR3j0180_WYG_035-32a>¶
　之妖邪可以言不言猶叩之而不鳴亦為廢鐘鼓矣¶
知非¶
　或曰蘧伯玉五十而知四十九非信乎曰古之君子¶
　有垂死而知其未死之前所為為非者况五十乎道¶
　如山也愈登而愈髙如路也愈行而愈逺學者亦盡¶
　其力而止耳¶
天人¶
　力所不及者人也故有耕耘歛藏力所不及者天也¶
<pb:KR3j0180_WYG_035-32b>¶
　故有水旱螟蝗¶
無恠¶
　有兹事必有兹理有兹理必有兹事世人之恠恠所¶
　希見由明者視之天下無可恠之事¶
事親¶
　迂叟事親無以踰人能不欺而已其事君亦然¶
無益¶
　言而無益不若勿言為而無益不若勿為余久知之¶
<pb:KR3j0180_WYG_035-33a>¶
　病未能行¶
學要¶
　學者所以求治心也學雖多而心不治安以為學¶
治心¶
　小人治迹君子治心¶
文害¶
　或謂迂叟子於道則得其一二矣惜乎無文以發之迂¶
　叟曰君子有文以明道小人有文以發身夫變白為¶
<pb:KR3j0180_WYG_035-33b>¶
　黒變南為北非小人有文者孰能之¶
道大¶
　聖人之道如天地天地之間靡所不有衆人之道如¶
　山川如陵谷如鳥獸如草木如蟲沙各盡其分不知¶
　其外天地則無不包也無不徧也¶
負恩¶
　受人恩而不忍負者其為子必孝其為臣必忠¶
羡厭¶
<pb:KR3j0180_WYG_035-34a>¶
　人情若厭其所有羡其所不可得未得則羡已得則¶
　厭厭而求新則為惡無不至矣¶
釋老¶
　或問釋老有取乎迂叟曰有取釋取其空老取其無¶
　為自然捨是無取也¶
無為賛¶
　學黄老者心如死灰形如槁木也迂叟以為不然作¶
　無為賛曰治心以正保躬以靜進退有義得失有命¶
<pb:KR3j0180_WYG_035-34b>¶
　守道在己成功則天無復何為莫非自然¶
諱有¶
　人之情諱有而不諱無離婁之明人謂之瞽不愠矣¶
　桞下惠之清人謂之汚不怍矣¶
斥莊¶
　或曰莊子之辨雖當世宿學不能自解迂夫曰佞人¶
　也堯之所誅舜之所難孔子之所患是青蝇之變白¶
　黒者也子獨悦之乎或曰莊子之文人不能為也迂¶
<pb:KR3j0180_WYG_035-35a>¶
　夫曰君子之學為道乎為文乎文勝而道不至者君¶
　子惡諸¶
辨揚¶
　或曰揚子之諂也以王莽為可以繼周公軼阿衡迂¶
　夫曰得已哉揚子之為書也品藻當世蜀莊子真仲¶
　元靡不及焉莽宰天下而自况伊周則與之况黄虞¶
　則不與也其志將曰為伊周而止斯可矣不止而至¶
　於簒伊周豈然哉¶
<pb:KR3j0180_WYG_035-35b>¶
無黨¶
　或曰吾子擯莊引揚為黨乎曰無黨也使莊為揚言¶
　斯與之矣揚為莊言斯拒之矣孰黨哉¶
三欺¶
　迂夫曰鞠躬便辟不足為恭長號流涕不足為哀敝¶
　衣糲食不足為儉三者欺人可矣感人則未也君子¶
　感人者其惟誠乎欺人者不旋踵人必知之感人者¶
　益乆人益信之¶
<pb:KR3j0180_WYG_035-36a>¶
天人¶
　天之所不能為而能之者人也人之所不能為而能¶
　之者天也稼穡人也豐歉天也¶
　¶
　¶
　¶
　¶
　¶
<pb:KR3j0180_WYG_035-36b>¶
　¶
　¶
　¶
　¶
　¶
　¶
　¶
　類説卷三十五¶
