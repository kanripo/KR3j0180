# -*- mode: mandoku-view; -*-
#+TITLE: 類說
#+DATE: 2015-08-24 23:26:31.139335
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷三]目錄
<pb:KR3j0180_WYG_003-1a>¶
欽定四庫全書¶
　類説目録¶
　　卷三¶
　　　列仙傳¶
　　　　吹笙作鳳鳴　　　　弄玉吹簫¶
　　　　尋偃月子　　　　　金牀玉几¶
　　　　負局磨鏡　　　　　玉女洗頭盆¶
　　　　稷丘君　　　　　　行玉子之術¶
<pb:KR3j0180_WYG_003-1b>¶
　　　　玉城瑤闕　　　　　拔宅上升¶
　　　　服水玉　　　　　　呼雞名¶
　　　　青鳥　　　　　　　五色烟¶
　　　　一丸泥封户　　　　漢江解佩¶
　　　　鈎弋夫人¶
　　　神仙傳¶
　　　　五色雲母　　　　　碧藕白橘¶
　　　　琴髙乘赤鯉　　　　飈車羽輪¶
<pb:KR3j0180_WYG_003-2a>¶
　　　　修本草　　　　　　與汗漫期¶
　　　　一日九餐　　　　　白石為糧¶
　　　　採百草花　　　　　碧落侍郎¶
　　　　十二玉壺　　　　　女笞老翁¶
　　　　一人作千人　　　　赤丸起火¶
　　　　泥馬　　　　　　　石髓¶
　　　　乘赤龍　　　　　　肘後丹經¶
　　　　劉安登仙　　　　　九節杖¶
<pb:KR3j0180_WYG_003-2b>¶
　　　　八百嵗瞳子方　　　九節菖蒲¶
　　　　二十三處見子訓　　作丹¶
　　　　新宫銘　　　　　　六甲行廚¶
　　　　分杯　　　　　　　四百嵗小兒¶
　　　　熟視石壁　　　　　落翮山¶
　　　　肉芝　　　　　　　彭祖䘮妻¶
　　　　王母玉環　　　　　老子僕徐甲¶
　　　　玉女投壺　　　　　彭祖經¶
<pb:KR3j0180_WYG_003-3a>¶
　　　　未央丸　　　　　　月中人帶甲¶
　　　　能理民則馴虎　　　李常在¶
　　　　唾盤成鯉　　　　　縮地脉¶
　　　　仙术　　　　　　　龜杯¶
　　　　一木上破天¶
　　　續仙傳¶
　　　　漁父詞　　　　　　踏踏歌¶
　　　　掘枸杞　　　　　　空中聞打麥¶
<pb:KR3j0180_WYG_003-3b>¶
　　　　龍宫藥方　　　　　集賢院酒榼¶
　　　　蓬萊隔弱水三十萬里¶
　　　　白雲記　　　　　　琅玕樹¶
　　　　穀父蠶母　　　　　睡仙¶
　　　　種瓜　　　　　　　毛女¶
　　　　兩塵　　　　　　　李八百¶
　　　　殷七七　　　　　　譚峭詩¶
　　　　烏龍　　　　　　　龍牀¶
<pb:KR3j0180_WYG_003-4a>¶
　　　　飯粒成蜂　　　　　仙臺郎¶
　　　　青雲芝¶
　　　王氏神仙傳¶
　　　　總真真人　　　　　聞道易修道難¶
　　　　養神芝　　　　　　澤㵼丸方¶
　　　　服黄連　　　　　　主簿花¶
　　　　未央　　　　　　　王喬有三¶
　　　　胎息術　　　　　　水母¶
<pb:KR3j0180_WYG_003-4b>¶
　　　　眉上肉塊　　　　　桃核大如數斗¶
　　　　彈一弦琴　　　　　召補仙官¶
　　　　𤣥洲宫主　　　　　白雲如百尺樓¶
　　　高道傳¶
　　　　蘅薇香　　　　　　化出玊局¶
　　　　絳雪丹　　　　　　小兒誦經聲¶
　　　　白驢　　　　　　　白蝙蝠精¶
　類説目録¶
#+PROPERTY: JUAN 卷三
<pb:KR3j0180_WYG_003-5a>¶
欽定四庫全書¶
　類説卷三　　　　　　　　宋　曾慥　編¶
　　列仙傳¶
吹笙作鳳鳴¶
　王子喬周靈王太子晉也好吹笙作鳳鳴遇浮丘公¶
　得仙後遇桓良曰告我家七夕待我於緱氏山頭至¶
　期乘白鶴而至¶
弄玉吹簫¶
<pb:KR3j0180_WYG_003-5b>¶
　蕭史秦人善吹簫秦王有女名弄玉好之遂妻焉教¶
　弄玉吹簫作鳳鳴有鳳至其室乃作鳳臺居之一夕¶
　吹簫鳳集乘之仙去乃作鳳女祠¶
尋偃月子¶
　許碏徧遊名山所至題云尋偃月子到此作詩曰閬¶
　苑花前是醉鄉誤翻王母九霞觴群仙拍手嫌輕薄¶
　謫向人間作酒狂書於酒樓乘雲而去¶
金牀玉几¶
<pb:KR3j0180_WYG_003-6a>¶
　岱宗石室中上下懸絶中有金牀玊几¶
負局磨鏡¶
　負局先生隠於磨鏡¶
玉女洗頭盆¶
　華山絶頂有石臼號玉女洗頭盆中有碧水未嘗增¶
　減¶
稷丘君¶
　泰山下道士稷丘君遇漢武帝東巡擁琴朝謁¶
<pb:KR3j0180_WYG_003-6b>¶
行玉子之術¶
　太𤣥女行玉子之術鬢髪如鵶¶
玉城瑤闕¶
　舜游南方有國曰揚州入千龍之門泛昭回之河有¶
　玉城瑤闕曰九疑之都¶
拔宅上升¶
　許真君拔宅上升惟車轂錦帳復墮¶
服水玉¶
<pb:KR3j0180_WYG_003-7a>¶
　赤松子神農時雨師服水玉¶
呼雞名¶
　祝雞翁居戸鄉北養雞雞皆有名字呼名即至¶
青鳥¶
　吳真君遇大風書符置屋上青鳥銜去風即止¶
五色烟¶
　寗封子為黄帝陶正有人過之為其掌火能出五色¶
　烟乆則以教封子封子積火自燒能隨烟氣上下¶
<pb:KR3j0180_WYG_003-7b>¶
一丸泥封户¶
　方回為人所刼閉之室中從求道回化而去更以一¶
　丸泥封其户以方回印印之時言得回一丸泥封門户¶
　終不可開¶
漢江解佩¶
　鄭交甫遊漢江見二女佩兩明珠交甫悦之不知其¶
　神人也下請其佩女解佩與交甫行數十步女忽不¶
　見¶
<pb:KR3j0180_WYG_003-8a>¶
鈎弋夫人¶
　鈎弋夫人右手拳武帝發其手得玉鈎尋害之殯尸¶
　不冷而香一月昭帝即位更葬之棺空但有絲履故¶
　名其宫曰鈎翼後避諱改為弋¶
　　神仙傳¶
五色雲母¶
　衛叔卿服雲母得仙其子名度世徧游山海求見其¶
　父一日山中見之與數公博戲坐白石牀度世問博¶
<pb:KR3j0180_WYG_003-8b>¶
　者為誰曰洪崖先生許由巢父王子晉也我有仙方¶
　在所居柱下度世歸掘之得玉函封以飛仙之印乃¶
　五色雲母也度世服之果仙去¶
碧藕白橘¶
　周穆王㑹王母於瑤池食素蓬黒棗碧藕白橘¶
琴髙乘赤鯉¶
　琴髙既仙去設祠奉之時乘赤鯉來享¶
飈車羽輪¶
<pb:KR3j0180_WYG_003-9a>¶
　崑崙圃閬風苑有玉樓十二𤣥室九層右瑤池左翠¶
　水環以弱水九重洪濤萬丈非飈車羽輪不能到王¶
　母所居也¶
修本草¶
　陶隠居遇仙栢闓曰君之隂功著矣以所修本草用¶
　䖟䖝蛭輩為藥功雖及人而害物命以此一紀後方¶
　得解形而去¶
與汗漫期¶
<pb:KR3j0180_WYG_003-9b>¶
　盧敖見一士深目而結喉鳶肩而修頸豐上而殺下¶
　踞龜殻而食蛤蟹謂敖曰吾與汗漫期於九垓之外¶
　不可乆留乃去¶
一日九餐¶
　青精先生千嵗色如童子能終嵗不食亦能一日九¶
　餐¶
白石為糧¶
　白石先生煮白石為糧彭祖問曰何不服藥仙去對¶
<pb:KR3j0180_WYG_003-10a>¶
　曰天上至尊相奉甚難更苦人耳時號為隠遁仙人¶
　常游行四方治人疾¶
採百草花¶
　鳳綱生採百草花煎丸服之仙去¶
碧落侍郎¶
　沈羲將飛昇忽有白鹿青龍車羽衣持節以青玉界¶
　丹玊版拜為碧落侍郎¶
十二玉壺¶
<pb:KR3j0180_WYG_003-10b>¶
　王遠字方平嘗在蔡經家去十餘年七月七日來威¶
　儀如大將軍持玊壺十二皆以蠟封其口逺以書與¶
　陳尉其書廓落大而不工¶
女笞老翁¶
　漢使過河東見一女子笞一老翁翁受杖甚恭問之¶
　云此妾之子也昔舅氏伯山甫以神方教妾妾使服¶
　之不精致此衰老故杖之問其年曰妾一百三十嵗¶
　兒纔七十餘耳¶
<pb:KR3j0180_WYG_003-11a>¶
一人作千人¶
　劉政有道術能以一人作千人千人作萬人又能嘘¶
　水興雲聚壤成山刺池成淵¶
赤丸起火¶
　孫博以赤丸投軍中須臾火起更投以青丸乃滅又¶
　能引鏡為刀屈之復為鏡¶
泥馬¶
　章震號玉子能以泥作馬日行千里其弟子號太陽¶
<pb:KR3j0180_WYG_003-11b>¶
　子好飲酒或問之云晚學俗態未除故以酒自驅耳¶
石髓¶
　王烈得石髓按仙經云神山五百年一開有髓出食¶
　之夀與天地等烈先服白石煮熟與人味如芋¶
乘赤龍¶
　茅濛乗赤龍登天先是童謠云神仙得者茅初成駕¶
　龍上天升太清時下𤣥洲戲赤城繼世而徃在我盈¶
　帝欲學之臘嘉平¶
<pb:KR3j0180_WYG_003-12a>¶
肘後丹經¶
　張道陵弟子趙昇七試皆通乃授肘後丹經¶
劉安登仙¶
　劉安請致術士於是八公徃見化成童子色如桃花¶
　遂授丹經安既仙去藥器在庭雞犬䑛之皆仙去¶
九節杖¶
　王遙遇雨使弟子以九節杖擔箧不沾濕¶
八百嵗瞳子方¶
<pb:KR3j0180_WYG_003-12b>¶
　李根兩目瞳子皆方仙經云八百嵗則瞳子方¶
九節菖蒲¶
　九疑仙人見武帝云聞有石菖蒲一寸九節可服食¶
　故來採耳¶
二十三處見子訓¶
　薊子訓有道術至京師諸貴人多邀皆許某日日午¶
　當徃是日二十三處皆見子訓衣服論議如一¶
作丹¶
<pb:KR3j0180_WYG_003-13a>¶
　魏伯陽與弟子三人作丹丹成先與犬犬死一弟子¶
　與先生同服之亦死二人下山求葬具伯陽即起再¶
　以丹納犬及弟子口中皆起仙去¶
新宫銘¶
　蔡少霞夢人託書新宫銘曰紫陽真人𤣥卿撰其畧¶
　云碧砌鱗差瑤堦肪截珠樹規連玉泉矩洩仙翁鵠¶
　立道師氷潔三變𤣥雲九成絳雪¶
六甲行廚¶
<pb:KR3j0180_WYG_003-13b>¶
　左慈召六甲能役鬼神坐致行廚¶
分杯¶
　左慈謂曹公曰今當遠適願得分杯飲酒慈拔簮以¶
　畫杯酒即中斷分為兩向¶
四百嵗小兒¶
　李八百呼陟正為四百嵗小兒¶
熟視石壁¶
　帛和到西成山事王君令熟視石壁初一年無所見¶
<pb:KR3j0180_WYG_003-14a>¶
　二年漸有文字三年得所刻神丹方及五嶽圖¶
落翮山¶
　王次仲變篆為𨽻始皇召之不至將殺之次仲化為¶
　大鳥振翼而起使者拜曰無以復命恐見誅乃以三¶
　大翮墮與使者始皇因名落翮山¶
肉芝¶
　蕭靜之掘地得人手潤澤而白烹食之人問何物曰¶
　肉芝也¶
<pb:KR3j0180_WYG_003-14b>¶
彭祖䘮妻¶
　彭祖年八百嵗䘮四十九妻五十四子¶
王母玉環¶
　王母以白玊環授舞并獻白玉琯吹之以和八風¶
老子僕徐甲¶
　老子西度闗闗令尹喜知其非常人從之問道老子¶
　大驚吐舌&KR1334;然故號老&KR1334;老子耳有三漏手握十文¶
　其僕徐甲約日直百錢自云隨二百年計欠七百二¶
<pb:KR3j0180_WYG_003-15a>¶
　十萬錢甲&KR0855;闗令索所欠令問老子對曰甲乆應死¶
　吾以太𤣥清生符救之得至今日使甲張口向地符¶
　出丹書文字如新甲立成一聚枯骨令知老子神異¶
　叩頭請命復以符投骨上甲乃復生¶
玉女投壺¶
　東王父與玉女投壺每一投千二百梟設有不入者¶
　為&KR2445;噓(&KR2445;呼監切/開口笑也)¶
彭祖經¶
<pb:KR3j0180_WYG_003-15b>¶
　籛鏗即彭祖也有導引之術每有疾則閉氣以攻所¶
　患其氣雲行體中下達指末尋即體和嘗云上士别¶
　牀中士異被服藥百裹不如獨卧後人集其採納之¶
　術號彭祖經¶
未央丸¶
　墨子居山遇神人授以素書未央丸長生不死¶
月中人帶甲¶
　君思晉人正月十五夜坐室中遣兒視月中有異物¶
<pb:KR3j0180_WYG_003-16a>¶
　否兒曰今年當水月中有人披蓑帶劍思出視之曰¶
　非水也將有兵亂月中人乃帶甲仗矛耳果如其言¶
能理民則馴虎¶
　郭文得道能馴暴虎晉帝召問其術對曰人無害虎¶
　之心虎無傷人之意何術之有撫我則后虎猶民也¶
　虐我則讐民猶虎也能理民則能馴虎¶
李常在¶
　有人姓李得道居山不老人世世見之不知其名因¶
<pb:KR3j0180_WYG_003-16b>¶
　號李常在¶
唾盤成鯉¶
　劉綱唾盤成鯉妻樊夫人唾盤成獺食之¶
縮地脉¶
　費長房遇壺公有神術能縮地脉千里聚在目前放¶
　之復如舊¶
仙术¶
　劉商居山有鬻术者善價得之後異人曰劉君已賜¶
<pb:KR3j0180_WYG_003-17a>¶
　仙术服之得仙¶
龜杯¶
　南極子栁融取粉塗杯呪之成龜煮取其肉食之呪¶
　其殻復為酒杯¶
一木上破天¶
　王敦謀逆夢持一木上破天以問卜者許真君時為¶
　旌陽令因見敦解曰此是未字晉祚未終公未可動¶
　耳¶
<pb:KR3j0180_WYG_003-17b>¶
　　續仙傳¶
漁父詞¶
　張志和號𤣥真子嘗為漁父詞云西塞山邊白鳥飛¶
　桃花流水鱖魚肥青箬笠緑蓑衣斜風細雨不須歸¶
　後於湖州刺史顔真卿坐上雲鶴翔集飛升而去¶
踏踏歌¶
　藍彩和嘗著破衫繫六胯黒木腰帶一脚著靴一脚¶
　跣行丐於市歌曰踏踏歌藍彩和世界能㡬多紅顔¶
<pb:KR3j0180_WYG_003-18a>¶
　一春樹流年一擲梭古人混混去不返今人紛紛来¶
　更多朝騎鸞鳯到碧落暮見桑田生白波長景明暉¶
　在空際金銀宫闕髙嵯峩後於濠梁酒樓騰空而去¶
　遺下衫靴帶并所執大拍板¶
掘枸杞¶
　朱孺子㓜事道士王元正居大若巖一日汲于溪上¶
　見二花犬相趂因逐之入于枸杞叢下掘之根形如¶
　二犬烹而食之忽覺身輕飛于峯上雲氣擁之而去¶
<pb:KR3j0180_WYG_003-18b>¶
　元正食其餘亦得不死因號童子峯¶
空中聞打麥¶
　王老者村居慕道有老道士造之留月餘忽徧身瘡¶
　瘍謂王老曰得酒數斛浸之即愈遂為置酒滿瓮道¶
　士坐瓮中三日方出鬚髪皆黒顔如童子謂王老曰¶
　能飲此酒可以仙去時方打麥王老全家飲之須臾¶
　皆醉忽風動雲蒸一時輕舉舍屋雞犬皆去空中猶¶
　聞打麥聲¶
<pb:KR3j0180_WYG_003-19a>¶
龍宫藥方¶
　孫思邈嘗救一青蛇乃龍子也後為龍王召至水府¶
　得龍宫藥方三十道作千金方每一卷内秘隠一方¶
集賢院酒榼¶
　明皇召張果至問其年夀曰堯時丙子年出既長為¶
　侍中帝賜酒曰臣有弟子能飲令召之俄一小道士¶
　自殿簷而下年十六嵗美風姿善談笑帝賜飲一斗¶
　不醉果曰不可更飲必有所失又逼飲之酒忽從頂¶
<pb:KR3j0180_WYG_003-19b>¶
　出仆地化一酒榼乃集賢院物也拜果銀青光禄大¶
　夫號通𤣥先生¶
蓬萊隔弱水三十萬里¶
　謝自然問道於司馬承禎唯唯不荅自然嘆曰每登¶
　玉霄峯見滄海蓬萊亦應非逺於是别去入海至一¶
　山遇道士問何往曰蓬萊尋師道士笑曰蓬萊隔弱¶
　水此去三十萬里非飛莫到天台司馬承禎身居赤¶
　城名在丹臺真良師也自然復回見承禎乃傳授上¶
<pb:KR3j0180_WYG_003-20a>¶
　清之法¶
白雲記¶
　司馬承禎善篆别為一體名金剪書隠居天台玉霄¶
　峯號白雲子睿宗召見既歸朝士賦詩送之盈編自¶
　號為白雲記¶
琅玕樹¶
　謝𤣥卿遇神仙見丹柯碧葉㣲風時叩五音相節云¶
　琅玕樹也又設鳳冠粟龍睛稻素麟脂班螭髓𤣥洲¶
<pb:KR3j0180_WYG_003-20b>¶
　白柰空洞靈爪扶桑丹椹清河文藻又有瓊&KR0961;酒桂¶
　腦芸英又彈八琅之璈叢霄之笙洞隂之磬奏元鈞¶
　歌作回鸞轉鳳之舞¶
榖父蠶母¶
　三山饑有青衣童子曰世人厭棄五榖地司已收其¶
　種矣可相率祈謝榖父蠶母當致豐穰¶
睡仙¶
　夏侯隱每登山渡水閉目美睡同行聞其鼾聲而不¶
<pb:KR3j0180_WYG_003-21a>¶
　蹉跌人謂之睡仙¶
種瓜¶
　馬湘字自然有道術嘗於江南刺史馬植坐上以酒¶
　杯盛土種瓜須臾引蔓花實食之甚美又能徧身摸¶
　出青銅錢投井中呼之即出¶
毛女¶
　名玊姜以其徧體生毛謂之毛女自言秦始皇宫人¶
　秦亡入山遇道士教食松葉遂得道¶
<pb:KR3j0180_WYG_003-21b>¶
兩塵¶
　異人丁約隠於卒伍韋子威師事之一日辭去謂子¶
　威曰郎君得道尚隔兩塵問其故約曰儒謂之世釋¶
　謂之刼道謂之塵¶
李八百¶
　李真多蜀人得仙後常游人間約其年八百餘嵗號¶
　李八百¶
殷七七¶
<pb:KR3j0180_WYG_003-22a>¶
　殷七七名文祥每醉歌曰琴彈碧玉調藥鍊白硃砂¶
　解醖逡巡酒能開頃刻花時鶴林寺有杜鵑花每春¶
　甚盛時將重九或謂七七曰汝能令開此花乎七七¶
　曰可為九日之玩前二日往宿其下次日花發九日¶
　爛漫如春此花平日每開常見一紅裳女子䕶之及¶
　七七欲開此花女子忽至曰妾司此花今為道者相¶
　共開之七七嘗一官僚召飲取栗散與娼妓皆聞異¶
　香唯笑七七者栗綴于鼻不可脱但聞穢氣須臾狂¶
<pb:KR3j0180_WYG_003-22b>¶
　舞粉黛狼藉共為陳過栗乃墜七七又能酌水為酒¶
　削木為脯指船即住呼鳥即下¶
譚峭詩¶
　譚峭詩云練作長江扇作天靸鞋抛向海東邉蓬萊¶
　信是無多地祗在譚生拄杖前¶
烏龍¶
　韋善俊携一犬名烏龍後化作龍乗之飛去¶
龍牀¶
<pb:KR3j0180_WYG_003-23a>¶
　韓志和有道術憲宗時獻一龍牀坐則鱗鬛爪角皆¶
　動又於御前以蠅虎子數十令分隊舞梁州曲皆中¶
　音節¶
飯粒成蜂¶
　葛𤣥師事左慈與客對食嗽口中飯皆成大蜂徐徐¶
　入口却成飯粒¶
仙臺郎¶
　侯道華晨起飛在松頂揮手謝衆曰玊皇詔我為仙¶
<pb:KR3j0180_WYG_003-23b>¶
　臺郎今去矣¶
青雲芝¶
　羊惜夢入洞府石穴中有物飛出甚長神人曰此青¶
　雲芝也¶
　　王氏神仙傳¶
總真真人¶
　王遠字方平明天文圖讖逆知吉凶漢桓帝問灾祥¶
　不荅乃題宫門四百餘字預説方來帝惡之令人削¶
<pb:KR3j0180_WYG_003-24a>¶
　除外字雖滅内字復見墨跡徹入板裏在太尉陳耽¶
　家四十餘年一旦曰期運當去不得復停三日忽失¶
　其尸太上老君賜方平七轉靈符為總真真人領仙¶
　士萬五千人東遊括蒼過吳民蔡經家知其骨相合¶
　道曰汝應得度世補仙官但少不知道氣少肉多唯¶
　可尸解此法須臾如過狗竇中耳經忽身熱欲水灌¶
　之如沃焦狀因失其尸後十餘年忽還家云七月七¶
　日王君當來可作一百石飲以供從官其日果至因¶
<pb:KR3j0180_WYG_003-24b>¶
　遣人召麻姑姑至年十八九頂中作髻餘髪垂腰既¶
　坐各進行廚金杯玉盤麟脯仙饌非人世所有姑曰¶
　自接侍以來見東海三為桑田向到蓬莱水復淺於¶
　舊矣殆還為陵陸乎方平曰海中行復揚塵也姑求¶
　米少許擲地皆成真珠方平笑曰姑年少作此變化¶
　吾已年老不喜為之矣¶
聞道易修道難¶
　鬼谷王先生名詡受道於老君居青溪之鬼谷蘇秦¶
<pb:KR3j0180_WYG_003-25a>¶
　張儀問道先生曰聞道易修道難二子世心未㝠可¶
　學遊説必相其國不得令終若不懼當𫝊二子請學¶
　之三年辭去先生云二子輕松喬之永夀貴一旦之¶
　浮榮惜哉¶
養神芝¶
　秦始皇時大宛中多疫死者有鳥銜草覆其面即活¶
　鬼谷先生曰海中十洲祖洲有不死之草生瓊田中¶
　亦名養神芝一株可活一人¶
<pb:KR3j0180_WYG_003-25b>¶
澤㵼丸方¶
　王探漢初抗跡南山居於樓觀知名與身踈德為道¶
　本廣行賑惠念及含生趙先生授以黄庭内景之法¶
　及澤㵼丸方後遇太𤣥仙女能變身化景倐忽萬端¶
　復師司馬季主得神化無方之術忽竦身散為雲霧¶
　或立平地即為崇山其貎儼然止在舊處¶
服黄連¶
　王傳字公學道服黄連一百四十年氣力如四十時¶
<pb:KR3j0180_WYG_003-26a>¶
主簿花¶
　王興為蒲江主簿罷官隠於秋長山山下洞穴有千¶
　嵗金蟾見者當得道山頂瓊花葉若白檀花開即有¶
　人升天興於此山九載修鍊忽見瓊花吐艷金蟾跳¶
　躍雲車來迎白日升天後人相傳為主簿花¶
未央¶
　王嘉字子年乆在東陽谷口苻堅征晉遣人問吉凶¶
　嘉曰金剛火强堅不能解嘉乗馬徐行因墮靴棄裳¶
<pb:KR3j0180_WYG_003-26b>¶
　奔馬而還堅又不解更問世祚嘉曰未央堅以為吉¶
　徵明年嵗在癸未堅大敗於夀州遂亡是殃在未年¶
　也以秦西居為金晉都南為火火能鑠金也姚萇定¶
　長安問嘉應九五否曰畧得萇怒誅嘉及二弟子萇¶
　先使人隴右逢嘉將弟子計已千餘里正是誅嘉日¶
　也萇令發棺並無尸各有竹枝一枚¶
王喬有三¶
　益州北平山上有白蝦蟇謂之肉芝非仙才靈骨莫¶
<pb:KR3j0180_WYG_003-27a>¶
　能致也王喬食之得道今武陽有喬仙祠王喬有三¶
　同姓名有王子晉王喬有葉令王喬今食肉芝王喬¶
　乃蜀中神仙也¶
胎息術¶
　王真年七十九乃學道行胎息之術斷糓三十餘年¶
　力兼數人¶
水母¶
　王𤣥芝夜見一道士因隨之行在西江水底月光中¶
<pb:KR3j0180_WYG_003-27b>¶
　不見泥沙水隨步自開路旁一物如龍又若蛇長十¶
　丈許道士曰此水母也見者長生¶
眉上肉塊¶
　王守一貞觀初自稱終南山人王布衣賣藥於洛陽¶
　市富人栁信唯有一子眉上生一肉塊布衣壺中探¶
　藥一丸傅之須臾塊破有小蛇躩出五色爛然漸及¶
　一丈許布衣叱之蛇躍起雲霧昏暗布衣乘蛇而去¶
桃核大如數斗¶
<pb:KR3j0180_WYG_003-28a>¶
　王蜍為王屋令常念黄庭經六千遍未了深義罷官¶
　絶榖咽氣入洞中有石室石牀案上古經一軸蜍再¶
　拜曰臣竊入洞天萬刼良㑹今睹𤣥經願許塵目一¶
　披忽有一人曰吾東極真人王太虚黄庭經吾所註¶
　授於子復與桃核大如數斗磨而服之愈疾延年子¶
　未可居此更二十年期蜍攜核與經而歸¶
彈一弦琴¶
　太真王夫人王母少女每彈一弦琴即百禽飛集時¶
<pb:KR3j0180_WYG_003-28b>¶
　乗一白龍周遊四海¶
召補仙官¶
　丞相王徽姪女㓜年慕道持經撫琴嘗曰洞宫有召¶
　命當補仙官題詩曰翫水登山無足時諸仙頻下聴¶
　琴詩此心不戀居人世唯見天邉雙鶴飛是夕奄然¶
　而終明日雙鶴音樂異香滿野舉形就木空衣而已¶
𤣥洲宫主¶
　女仙王抱臺得道居𤣥洲之宫洲四面𤣥濤沃天抱¶
<pb:KR3j0180_WYG_003-29a>¶
　臺為主仙道君之侍女道君命披緑韞瓊笈出隠書¶
　龍文八靈真經以授青虚王真人¶
白雲如百尺樓¶
　王道真居鬼谷栢臺常有白雲出臺中逺望如百尺¶
　樓道真常乗此雲遊戲山頂暮歸雲亦歛入臺内¶
　　髙道傳¶
蘅薇香¶
　張道陵母天人自魁星中以蘅薇香授之遂感而孕¶
<pb:KR3j0180_WYG_003-29b>¶
化出玊局¶
　桓帝永夀中太上降成都其地化出玉局升坐之授¶
　道陵以要道¶
絳雪丹¶
　開元中内人趙雲容問王元之乞延生之藥元之與¶
　絳雪丹一粒曰汝服此必死不壊百年復生至元和¶
　末百年雲容果再生¶
小兒誦經聲¶
<pb:KR3j0180_WYG_003-30a>¶
　開元中文靖天師與司馬承禎各就枕忽聞小兒誦¶
　經聲泠泠如金玉天師窺之承禎額上有小日如錢¶
　光照一室逼而聴之乃承禎腦中聲也¶
白驢¶
　張果常乘一白驢休則疊之如紙貯箱中以水噀之¶
　復成驢矣¶
白蝙蝠精¶
　明皇問葉法善張果何人法善曰混沌初分白蝙蝠¶
<pb:KR3j0180_WYG_003-30b>¶
　精也¶
　¶
　¶
　¶
　¶
　¶
　¶
　類説卷三¶
