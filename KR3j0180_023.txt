# -*- mode: mandoku-view; -*-
#+TITLE: 類說
#+DATE: 2015-08-24 23:26:31.596232
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷二十三]目錄
<pb:KR3j0180_WYG_023-1a>¶
欽定四庫全書¶
　類説目録¶
　　卷二十三¶
　　　博物志¶
　　　　崑崙山五色水　　　地以石為骨¶
　　　　物恠　　　　　　　山澤氣¶
　　　　和氣所生　　　　　妊娠避忌¶
　　　　生男法　　　　　　取火¶
<pb:KR3j0180_WYG_023-1b>¶
　　　　胎生卵生　　　　　守宫¶
　　　　續絃膠　　　　　　常山之蛇¶
　　　　吳餘鱠　　　　　　煉石斷鼇¶
　　　　后稷伊尹　　　　　千日酒¶
　　　　染髭法　　　　　　積油生火¶
　　　　養生法　　　　　　野葛¶
　　　　客星犯牛斗　　　　殺長子¶
　　　　上藥中藥下藥　　　黄帝諸臣¶
<pb:KR3j0180_WYG_023-2a>¶
　　　　寳劔　　　　　　　指佞草¶
　　　　天孫　　　　　　　蒿宫¶
　　　　山鷄　　　　　　　蓍¶
　　　　寳器　　　　　　　三人冒霧¶
　　　　食䗶　　　　　　　駝知泉脉¶
　　　　猴玃名馬化　　　　雲漢圖¶
　　　　太陽之草　　　　　虎撲毛¶
　　　　河精　　　　　　　諸物相似者¶
<pb:KR3j0180_WYG_023-2b>¶
　　　　逺志　　　　　　　日月食¶
　　　續博物志¶
　　　　天可倚杵　　　　　春雲秋風¶
　　　　矞雲　　　　　　　墨兵¶
　　　　金條玉科　　　　　兔目¶
　　　　子規黄鳥　　　　　毛席氊鄉¶
　　　　容成侯　　　　　　大宅虎圍¶
　　　　鳩車竹馬　　　　　猊糖¶
<pb:KR3j0180_WYG_023-3a>¶
　　　　金柝　　　　　　　壺郎¶
　　　　清盧　　　　　　　天心月脇¶
　　　　澤鶴　　　　　　　文王四乳¶
　　　　鳩杖　　　　　　　九寡¶
　　　　陽馬　　　　　　　八極¶
　　　　畫妖¶
　　　物類相感志¶
　　　　靈䕫　　　　　　　楓人¶
<pb:KR3j0180_WYG_023-3b>¶
　　　　金銀汗　　　　　　隂陽石¶
　　　　仙漿　　　　　　　九豫章¶
　　　　投酒於川　　　　　鼠重萬斤¶
　　　　嫁茄　　　　　　　觀日玉¶
　　　　玉火　　　　　　　香雲香雨¶
　　　　麝枕　　　　　　　龍鬚拂¶
　　　　樹化鴛鴦　　　　　蠲忿犀¶
　　　　瑟幕¶
<pb:KR3j0180_WYG_023-4a>¶
　　　宣室志¶
　　　　止戈龍　　　　　　千年仙鹿¶
　　　　玉清三寳　　　　　見蝦䗫¶
　　　　栁將軍　　　　　　錦半臂¶
　　　　紙月　　　　　　　架梯取月¶
　　　　月圃白瑶宫　　　　諸葛後身¶
　　　　平生當食萬羊　　　夢捧日¶
　　　　虹蜺天使　　　　　韓退之見神人¶
<pb:KR3j0180_WYG_023-4b>¶
　　　　白衣吟　　　　　　月夜聮句¶
　　　　曹唐詩　　　　　　黑龍甲中出¶
　　　　黄衣婦人乞命　　　𤣥隂池¶
　　　　清水珠　　　　　　蠐螬¶
　　　　玉龍膏　　　　　　居士金精¶
　　　　稚川真君　　　　　己酉平蔡¶
　　　　七聖畫　　　　　　謝翺詩¶
　　　　甑杵為妖¶
<pb:KR3j0180_WYG_023-5a>¶
　¶
　¶
　¶
　¶
　¶
　¶
　¶
　¶
<pb:KR3j0180_WYG_023-5b>¶
　¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷二十三
<pb:KR3j0180_WYG_023-6a>¶
欽定四庫全書¶
　類説卷二十三　　　　　宋　曾慥　編¶
　　博物志¶
崑崙山五色水¶
　地南北三億三萬五千里地形髙大者有崑崙山出¶
　五色水流入中國名曰河地下有四柱三千六百軸¶
　犬牙相牽¶
地以石為骨¶
<pb:KR3j0180_WYG_023-6b>¶
　川為脉草木為毛土為肉石者金之根¶
物恠¶
　水石之恠曰龍罔象木之恠曰䕫魍魎土之恠為羵¶
　羊火之恠為宋無忌¶
山澤氣¶
　玉山多雲鐡山多石山氣多男澤氣多女¶
和氣所生¶
　和氣相感而生朱草山出象車澤出神馬陵出黑丹¶
<pb:KR3j0180_WYG_023-7a>¶
　阜出土恠江出大貝海出明珠人主夀昌天下太平¶
妊娠避忌¶
　婦人妊娠不欲見醜惡物食當避異常味不可見兔¶
　令兒唇缺不可啖薑令兒多指¶
生男法¶
　婦人妊娠未滿三月著壻衣冠平旦左遶井三匝勿¶
　反顧勿令人知必生男¶
取火¶
<pb:KR3j0180_WYG_023-7b>¶
　削木令圓舉以向日以艾承其影則得火¶
胎生卵生¶
　九竅者胎生八竅者卵生¶
守宫¶
　蜥蜴或名蝘蜓用器養之食以朱砂體盡赤所食¶
　滿十斤搗萬杵㸃女人支體終身不滅唯房室事¶
　則滅故號守宫東方朔奏武帝用之有驗鼠食巴¶
　豆三年重三十斤¶
<pb:KR3j0180_WYG_023-8a>¶
續絃膠¶
　漢武帝時西海有獻膠者以注斷絃名曰續絃膠¶
常山之蛇¶
　有兩頭觸其一頭一頭至觸其中則兩頭俱至孫武¶
　以喻善用兵者¶
吳餘鱠¶
　吳王江行食鱠不盡棄其餘中流化為魚其長數¶
　寸名吴餘鱠¶
<pb:KR3j0180_WYG_023-8b>¶
煉石斷鼇¶
　天地初不足故女媧煉五色石以補其缺斷鼇足以¶
　絶地維故天傾西北地不滿東南¶
后稷伊尹¶
　思士不妻而感思女不夫而孕后稷生乎巨跡伊尹¶
　生乎空桑¶
千日酒¶
　劉𤣥石於中山酒家沽酒酒家與千日酒忘言其節¶
<pb:KR3j0180_WYG_023-9a>¶
　度歸至家醉而家以為死葬之酒家計千日滿往視¶
　之云亡已三年于是開棺始醒俗云𤣥石飲酒一醉¶
　千日¶
染髭法¶
　胡粉石灰以水和之塗髭鬢不白¶
積油生火¶
　積油萬石自然生火泰始中武庫火積油所致也¶
養生法¶
<pb:KR3j0180_WYG_023-9b>¶
　皇甫隆遇青牛道士封君達云體欲常少勞無過食¶
　去肥濃節酸醎絶思慮損喜怒慎房室¶
野葛¶
　食之殺人家葛種之三年不收後旅生亦不可食¶
客星犯斗牛¶
　有居海濵者每年八月見浮槎過甚大俟其復来裹¶
　糧而登行十餘日忽至一處有城郭廬舎中多織婦¶
　見一丈夫牽牛飲水此人問是何處答曰君還問嚴¶
<pb:KR3j0180_WYG_023-10a>¶
　君平則知之後問君平曰某年月日客星犯斗牛始¶
　知乃天河也¶
殺長子¶
　越之東有駭沐之國其俗生長子則殺之名宜弟¶
上藥中藥下藥¶
　上藥養命謂五石鍊形六芝延年也中藥養性謂合¶
　歡蠲忿萱草忘憂也下藥治病謂大黄除實當歸¶
　止痛也¶
<pb:KR3j0180_WYG_023-10b>¶
黄帝諸臣¶
　祝融造市髙辛臣也蚩尤造兵炎帝臣也揮造弧夷¶
　牟造矢倉頡造書容成造厯伶倫造律隸首造數皆¶
　黄帝臣也儀狄造酒禹時人綿駒善歌齊人¶
寳劒¶
　名純鈎湛盧豪曹魚腸巨闕五者皆歐冶子所鑄¶
指佞草¶
　堯時有屈軼草生於庭佞人入朝則屈而指之又名¶
<pb:KR3j0180_WYG_023-11a>¶
　指佞草¶
天孫¶
　㤗山神曰天孫天帝之孫也主召人魂魄¶
蒿宫¶
　周徳澤盛蒿大可為柱名曰蒿宫¶
山雞¶
　自愛其色終日映水目眩則溺死¶
蓍¶
<pb:KR3j0180_WYG_023-11b>¶
　一千嵗而三百莖故知吉凶¶
寳器¶
　繁弱之弓屈盧之矛鷄子之弩狐父之戈皆古之¶
　寳器¶
三人冒霧¶
　昔有三人同冒霧一人病一人無故一人死無故者¶
　飲酒病者吃飯死者空腸¶
食䗶¶
<pb:KR3j0180_WYG_023-12a>¶
　荒年食䗶半斤支十日飢¶
駝知泉脉¶
　燉煌西渡流沙千里無水沙下伏流惟駝知之每至¶
　泉脉則以足跑地掘之必得木¶
猴玃名馬化¶
　蜀西南山中有物似猴長尺餘能人行名曰猴玃又¶
　名馬化行路遇婦人輙盜去以為匹偶無子終不還¶
　有子輙送其家不養其子母輙死其子既長悉與人¶
<pb:KR3j0180_WYG_023-12b>¶
　同皆以楊為姓故蜀之西界多姓楊往往馬化之¶
　子孫¶
雲漢圖¶
　劉褒漢桓帝時人畫雲漢圖見者皆熱又畫北風¶
　圖見者皆寒¶
太陽之草¶
　天老曰太陽之草服之長生即黄精也¶
虎撲毛¶
<pb:KR3j0180_WYG_023-13a>¶
　羽氏國人有翼飛不逺有獸緑毛似豹毛可作筆名¶
　虎撲毛¶
河精¶
　夏禹行河見長人魚身曰我河精也¶
諸物相似者¶
　魏文帝記諸物相似亂真者碔砆恠石似美玉蛇牀¶
　亂蘼蕪薺苨亂人參雌黄似石硫黄杜蘅亂細辛百¶
　步似門冬防葵似狼毒¶
<pb:KR3j0180_WYG_023-13b>¶
逺志¶
　苗曰小草芎藭苗曰江蘺¶
日月食¶
　麒麟鬭而日月食鯨魚死而彗星出嬰兒號而母乳¶
　出蠶咡絲而商絃絶¶
　　續博物志¶
天可倚杵¶
　河圖記曰百代之後地髙天下千代之後天可倚杵¶
<pb:KR3j0180_WYG_023-14a>¶
春雲秋風¶
　仲長統曰春雲為輿秋風為駟¶
矞雲¶
　京房易占曰雲二色曰矞瑞雲也荀卿言雲友風子¶
　雨¶
墨兵¶
　孫樵謂史書曰墨兵¶
金條玉科¶
<pb:KR3j0180_WYG_023-14b>¶
　揚雄謂刑法曰金條玉科¶
兔目¶
　槐生五日曰兔目十日曰鼠耳葉如此也¶
子規黄鳥¶
　髙唐賦子規一曰姊歸幽州方言黄鳥曰黄鸎¶
毛席氊鄉¶
　後漢西域傳註氊鄉毛席劉孝儀謂狄曰氊鄉¶
容成侯¶
<pb:KR3j0180_WYG_023-15a>¶
　司空圖謂鏡曰容成侯金炯又曰夀光先生¶
大宅虎圍¶
　枚叔總稱面曰大宅眉目間曰青陽王元長謂國子¶
　學曰虎圍¶
鳩車竹馬¶
　王元長曰小兒五嵗曰鳩車之戲七嵗曰竹馬之㳺¶
猊糖¶
　後漢顯宗紀註以糖作狻猊形號猊糖¶
<pb:KR3j0180_WYG_023-15b>¶
金柝¶
　潘岳謂刁斗曰金柝今之銅器也¶
壺郎¶
　陸機賦掌漏官曰壺郎¶
清盧¶
　揚雄謂目瞳子曰清盧揚眉曰揚衡¶
天心月脇¶
　皇甫湜稱竒文曰穿天心出月脇¶
<pb:KR3j0180_WYG_023-16a>¶
澤鶴¶
　世說羊祜鎮荆州江陵澤中出鶴取以教舞甚馴¶
　名澤鶴¶
文王四乳¶
　春秋元命苞文王體四乳¶
鳩杖¶
　續漢儀賜老人杖杖端刻鳩取其不噎¶
九寡¶
<pb:KR3j0180_WYG_023-16b>¶
　七發云孤子之鈎以為隱九寡之珥以為約取孤寡¶
　之物以裝琴要有悲聲九寡者九為寡婦也¶
陽馬¶
　何平叔謂屋角梁曰陽馬¶
八極¶
　鄒子曰中國者天下八十分之一有海環之如此者¶
　九又有大瀛海環之總曰八極¶
畫妖¶
<pb:KR3j0180_WYG_023-17a>¶
　後魏元兆能行治病有軍士女為物所慿兆曰天下¶
　有至神之妖有至靈之妖有在陸之精在水之魅以¶
　法治之乃黄化寺壁畫鬼祟¶
　　物類相感志¶
靈䕫¶
　黄帝以靈䕫為鼓聲聞百里¶
楓人¶
　嶺南多楓遇雷則癭長三五尺如人狀謂之楓人¶
<pb:KR3j0180_WYG_023-17b>¶
金銀汗¶
　凡山石盛夏必汗出赤而黄者金汗白而紫者銀汗¶
隂陽石¶
　夷陵有隂陽石隂石常潤陽石常燥旱則鞭隂石¶
　必雨雨乆鞭陽石則止¶
仙漿¶
　抅樓國有水仙樹腹中有水謂之漿飲者十日醉¶
九豫章¶
<pb:KR3j0180_WYG_023-18a>¶
　東方有九豫章一樹主一州上有九力士執斧伐之¶
　以占九州吉凶行斫行復復遲者州伯病不復者¶
　州滅亡¶
投酒於川¶
　越勾踐出行有獻酒一壺者王曰吾獨飲若三軍何¶
　乃投於川命一軍飲之皆沾醉¶
鼠重萬斤¶
　北方有層氷厚百丈有鼠在土中食氷不食草木¶
<pb:KR3j0180_WYG_023-18b>¶
　重萬斤¶
嫁茄¶
　茄子樹開花時取葉布於過路以灰圍之結子加¶
　倍謂之嫁茄¶
觀日玉¶
　大如八寸鏡映日觀見日中宫殿曰日玉¶
玉火¶
　唐東夷所貢色赤長如寸積之可以燃鼎置之室¶
<pb:KR3j0180_WYG_023-19a>¶
　中不復挟纊¶
香雲香雨¶
　員嶠爛石燒之煙為香雲徧空則下香雨¶
麝枕¶
　置麝枕中可絶惡夢¶
龍鬚拂¶
　元載得龍鬚拂置之堂室蚊蚋不敢入¶
樹化鴛鴦¶
<pb:KR3j0180_WYG_023-19b>¶
　宋韓朋妻美康王奪之妻自殺王埋之經宿生樹支¶
　體相交王欲伐之化為鴛鴦飛去¶
蠲忿犀¶
　唐公主有犀如彈丸帶之能蠲忿¶
瑟幕¶
　唐懿宗賜公主瑟幕紋如碧絲貫以真珠雖暴雨¶
　不濡¶
　　宣室志¶
<pb:KR3j0180_WYG_023-20a>¶
止戈龍¶
　上元初冦天師嘗言止戈龍意謂武后也¶
千年仙鹿¶
　明皇狩近郊射中大鹿張果曰千年仙鹿也漢武¶
　時有生獲此鹿者帝活之且命以銅牌識其年月果¶
　於左角上得二小牌¶
玉清三寳¶
　常弇夢㳺玉清宫玉清女遺以三寳一曰瑶杯二¶
<pb:KR3j0180_WYG_023-20b>¶
　曰紅㽔枕三曰紫玉函¶
見蝦䗫¶
　李揆未相前忽見一大蝦䗫小鳳占之曰蝦䗫天使¶
　吉兆也未㡬拜相¶
栁將軍¶
　有人於古宅遇栁將軍驗之乃一株枯栁¶
錦半臂¶
　竇參為御史中丞夢徳宗以文錦半臂賜之解¶
<pb:KR3j0180_WYG_023-21a>¶
　者曰半臂者股肱之衣也公其居股肱之位乎後數¶
　日果拜相¶
紙月¶
　楊晦之謁王先生先生令其女刻紙狀今宵之月施¶
　于垣上是夕光自東垣發洞照一室八月十二夜也¶
　晦之將去先生以杖畫地視其庭懸崖萬仞有積水¶
　巖谷重疊先生曰陵谷變遷吾子安所歸乎晦之泣¶
　告曰誠不知一日有桑田之變豈仙都瞬息而塵世¶
<pb:KR3j0180_WYG_023-21b>¶
　已千年乎先生笑曰子無懼吾以為娱耳于是持篲¶
　掃其庭有頃如舊晦之乃歸¶
架梯取月¶
　太和中周生有道術方中秋月色澄清堂有數客¶
　来周曰我能挈月入懐袖因取數百筯繩而架之曰¶
　我將此梯取月乃閉户乆之客步庭中伺焉忽天地¶
　曛黒仰視又無纎雲俄聞生呼曰某至矣舉其衣出¶
　月寸許一室盡明寒入肌骨食頃如初¶
<pb:KR3j0180_WYG_023-22a>¶
月圃白瑶宫¶
　李賀卒母夢賀曰上帝神仙之君也近遷都月圃建¶
　白瑶宫以某榮于詞召與文士數輩共為新宫記帝¶
　又作凝虛殿使某輩纂樂章今為神仙中人甚樂¶
　願夫人無以為念¶
諸葛後身¶
　韋臯生一月有胡僧見之曰别乆得無恙乎嬰兒¶
　若有喜色衆問其故僧曰此子乃諸葛武侯之¶
<pb:KR3j0180_WYG_023-22b>¶
　後身¶
平生當食萬羊¶
　李徳裕嘗有一僧曰公當萬里南行期在旬日公¶
　曰其然果遂還乎僧曰當還公訊其事曰相公平¶
　生當食萬羊今所食九千五百矣所以還者未盡¶
　五百羊耳公曰吾頃夢行晉山山上盡皆羊有牧者¶
　曰此御史平生所食羊也果符師之説後數日振¶
　武節度朱暨致書饋四百羊公大驚僧歎曰萬¶
<pb:KR3j0180_WYG_023-23a>¶
　羊將滿其不還乎旬日貶湖州連貶崖州竟沒于貶¶
　所¶
夢捧日¶
　楊炎少時夢陟髙山仰視瑞日紅光赫然因舉左¶
　右手以捧之後登相位果協捧日之祥¶
虹蜺天使¶
　韋臯鎮蜀宴客西亭暴風雨俄頃而霽有虹蜺¶
　自空而下垂首筵上吸其飲食且盡其首似驢五¶
<pb:KR3j0180_WYG_023-23b>¶
　色若霞公懼罷宴小尹豆盧署曰虹蜺天使也降於¶
　邪則為戾降於正則為祥公正人也某敢以賀旬日¶
　拜中書令¶
韓退之見神人¶
　長慶四年冬韓退之卧病見一神人被甲仗劔長¶
　丈餘立于榻前曰吾有金革事將與卿圖之公曰¶
　願聞神人曰威粹骨絶國世與韓為仇今欲討之¶
　力又不足卿以為何如對曰臣願從大王討之神人¶
<pb:KR3j0180_WYG_023-24a>¶
　頷而去乃歎曰是何祥也凡數日窮其理不能究是¶
　冬公卒¶
白衣吟¶
　華山月夜有白衣丈夫循澗水吟曰澗水潺潺聲¶
　不絶溪隴茫茫野花發自去自来人不知歸時¶
　常對空山月¶
月夜聮句¶
　梁璟居商山旅館時中秋月朗見三丈夫稱蕭中¶
<pb:KR3j0180_WYG_023-24b>¶
　郎王步兵諸葛長史與璟坐庭中呼其僮曰玉山人¶
　取酒共酌聮句步兵曰秋月團如鏡中郎曰秋風利¶
　似刀璟曰秋雲䡖若絮長史嘿然二人促曰幸以拙¶
　速為事長史沈吟曰秋草細同毛二人大笑曰拙則¶
　拙矣何乃遲乎長史曰中郎為僻韻而滯捷才中郎¶
　又命玉山召蕙娘佐酒頃之一美人至長史戲曰女¶
　郎自赴中郎召且美人曰安知不為衆来乃歌鳳樓¶
　之曲中郎又曰山樹髙髙影步兵曰山花寂寂香因¶
<pb:KR3j0180_WYG_023-25a>¶
　指謂長史向者僻韻信中郎過今願續此以觀㨗才¶
　長史即曰山天遥厯厯一坐大笑曰遲不能巧速而¶
　且拙㨗如是耶璟曰山水急湯湯中郎曰孝㢘安知¶
　為詩哉璟發怒震聲叱之坐中客驚遂失所在¶
曹唐詩¶
　進士曹唐以能詩名世嘗得句云水底有天春寂¶
　寂人間無路月茫茫忽見衣素婦人閑冶徐步吟¶
　賞此句數日唐卒¶
<pb:KR3j0180_WYG_023-25b>¶
黒龍甲中出¶
　道宣律師持律第一忽覺手如火燎之狀師驚曰汝¶
　水族也何為潜於此乎即伸臂誦呪己而震霆撃指¶
　甲有一黑龍自甲中出初甚小俄長丈餘火鬛電眸¶
　攫空而去¶
黄衣婦人乞命¶
　栁宗元為永州司户至荆門驛舎夢黄衣婦人曰某¶
　之命若敗縷之懸風危危將斷且飄矣君能活之戴¶
<pb:KR3j0180_WYG_023-26a>¶
　恩何地明旦荆帥召食以夢語召吏訊之曰前一日¶
　漁人網獲一巨黄鱗魚將為膳今已斷首遂命投江¶
　中是夕夢前婦人来而亡其首¶
𤣥隂池¶
　有人見羣僧浴水中問之曰此𤣥隂池也又曰檀越¶
　可聽吾徒之梵音於是合聲而噪乃羣蛙也¶
清水珠¶
　馮翊嚴生嘗得一石狀若彈丸後有胡人願以錢三¶
<pb:KR3j0180_WYG_023-26b>¶
　十萬易之曰此吾西國至寳名曰清水珠自亡此國¶
　之井泉盡濁國人俱病故我越海踰山来中夏求¶
　之即以珠投濁水澹然清徹¶
蠐螬¶
　蠐螬嘗化一白衣美丈夫自言齊人曹氏子¶
玉龍膏¶
　安南有玉龍膏南人用之能化銀液説者曰此膏若¶
　持北来則禍及韓約都䕶安南得膏持歸是嵗京¶
<pb:KR3j0180_WYG_023-27a>¶
　師亂約以附鄭注族誅¶
居士金精¶
　韋思𤣥求鍊金之術一日有居士辛銳来謁病癰漬¶
　血且甚韋方會食居士溺於筵上客怒皆起銳亦¶
　告去忽不見回視其溺乃紫金液光采粲然客有¶
　解者曰居士金精也驗其名氏信矣¶
稚川真君¶
　僧契虛㳺稚川山頂有宫闕在雲物之外殿上有簪¶
<pb:KR3j0180_WYG_023-27b>¶
　冕者曰稚川真君真君問曰爾絶三彭之仇乎契不¶
　能對真君曰不可留此¶
己酉平蔡¶
　元和初裴晉公征吳元濟至境上因發地得石刻有¶
　鷄未肥酒未熟之語解者曰鷄未肥無肉也肥去肉¶
　為巳酒未熟無水也酒去水為酉破賊其在己酉¶
　乎後平蔡果以是日入城¶
七聖畫¶
<pb:KR3j0180_WYG_023-28a>¶
　雲光寺有聖畫殿長安謂之七聖畫初制殿宇有少¶
　年詣寺曰某弟兄七人善畫願輸工僧許之七人持¶
　綵繪至戒云七日慎勿唘門僧從其語凡六日閴然¶
　無聞意其為恠遂發其封忽有七鴿望空飛去綵¶
　繪儼若四隅唯西北未竟後畫工見之驚曰神妙¶
　筆也¶
謝翺詩¶
　云斜月照人今夜夢落花啼動去年春又云愁態¶
<pb:KR3j0180_WYG_023-28b>¶
　上眉深黛緑淚痕侵臉落花紅¶
甑杵為妖¶
　建中末獨孤彦者泊舟淮泗步月至佛寺有二丈¶
　夫一人身長黒衣稱姓甲名侵計第五一人身短¶
　青衣姓曾名元黒衣者曰吾之先本盧氏少以剛¶
　勁聞凡物有滯而不通者必侵犯以計忤之時皆¶
　謂我侵計後遇仇易姓甲氏以逃患吾素精藥術¶
　而升降上下即假手於人吾有舅氏起居未嘗不¶
<pb:KR3j0180_WYG_023-29a>¶
　俱曾元曰吾陶唐氏之後也受姓于姚曾者其子孫¶
　以字為氏故謂曾氏吾素褊躁負氣凌上遭下流沸¶
　騰之謗吾賦性堅正赴湯蹈火賙人之急語未卒寺¶
　僧歸二人馳去不見彦乃悟曰曾元豈非甑乎文以¶
　瓦附曾甑字也名元者以瓦中之畫置瓦字之上甲¶
　侵計者豈非鐵杵乎以午附木杵字也甲者東方甲¶
　乙木也第五者亦假午字也侵計者反語金截截¶
　附金鐵字也總而辨焉得非甑及鐵杵耶明日果¶
<pb:KR3j0180_WYG_023-29b>¶
　於積壤中得一鐵杵又一甑¶
　¶
　¶
　¶
　¶
　¶
　¶
　類説卷二十三¶
