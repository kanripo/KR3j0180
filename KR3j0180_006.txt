# -*- mode: mandoku-view; -*-
#+TITLE: 類說
#+DATE: 2015-08-24 23:26:31.199710
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷六]目錄
<pb:KR3j0180_WYG_006-1a>¶
欽定四庫全書¶
　類說目録¶
　　卷六¶
　　　續齊諧記¶
　　　　金鳳轄　　　　分紫荆¶
　　　　黄鳥玉環　　　千年華表¶
　　　　書生吐女子　　茱茰囊菊花酒¶
　　　　三日曲水　　　織女詣牽牛¶
<pb:KR3j0180_WYG_006-1b>¶
　　　　眼明袋　　　　三閭大夫¶
　　　　膏粥　　　　　清溪神傳¶
　　　　磐山¶
　　　荆楚嵗時記¶
　　　　門神　　　　　爆竹旦¶
　　　　罥索　　　　　寒食禁烟¶
　　　　杏酪麥粥　　　如願¶
　　　　七種菜　　　　辟惡餅¶
<pb:KR3j0180_WYG_006-2a>¶
　　　　人日　　　　　膠牙餳¶
　　　　長命縷　　　　仙术¶
　　　　豆花雨　　　　飛鳬¶
　　　　牽牛借天帝錢¶
　　　秦中嵗時記¶
　　　　幫牛　　　　　探花¶
　　　　拾菜　　　　　紫笋茶¶
　　　　白牡丹詩　　　扇市¶
<pb:KR3j0180_WYG_006-2b>¶
　　　　儺翁儺母　　　火城¶
　　　　中和節　　　　酴醿酒¶
　　　　櫻筍厨　　　　重陽應制¶
　　　　進士多貧士　　吏部四抝¶
　　　洛陽伽藍記¶
　　　　習字　　　　　懐磚¶
　　　　酪奴　　　　　水厄¶
　　　　老嫗吹箎　　　畫卵雕薪¶
<pb:KR3j0180_WYG_006-3a>¶
　　　　鴈臣　　　　　玉鳳金龍¶
　　　　苗茨之碑　　　史書非實録¶
　　　　髙陽一飯敵我千日¶
　　　　白墮春醪¶
　　　南部烟花記¶
　　　　字䜟　　　　　司花女¶
　　　　絳仙可療饑　　女相如¶
　　　　留儂　　　　　迷樓¶
<pb:KR3j0180_WYG_006-3b>¶
　　　　來夢兒　　　　遇陳後主¶
　　　　金虀玉膾　　　閃電窗¶
　　　　文章總集　　　分盃法¶
　　　河洛記¶
　　　　檄暴　　　　　銅鏡屏¶
　　　　再檄　　　　　遼東之役¶
　　　　知世郎　　　　志公詩¶
　　　　婆娑羅樹¶
<pb:KR3j0180_WYG_006-4a>¶
　　　傳記¶
　　　　與魏公藏拙　　南市塚銘¶
　　　　為姊作粥　　　門禁六闕¶
　　　　飛騎　　　　　佛牙¶
　　　　張底崔湜為中書令¶
　　　　王家牛　　　　薛道衡詩¶
　　　　芙蓉園　　　　北堂書抄¶
　　　　郭正一可笑亊　劉晨阮肇¶
<pb:KR3j0180_WYG_006-4b>¶
　　　景龍文館集¶
　　　　學士　　　　　日就殿¶
　　　　閏九日　　　　國奢¶
　　　　蹀馬戲　　　　四部書¶
　　　　桃花行　　　　扳絙之戲¶
　　　　細栁　　　　　合笙¶
　　　　麥粥　　　　　人題四韻¶
　　　　松門薜幄　　　剪彩花詩¶
<pb:KR3j0180_WYG_006-5a>¶
　　　　綸省推髙¶
　　　御史臺記¶
　　　　南床　　　　　御史本草¶
　　　　五墨三仍　　　百官本草¶
　　　　六道¶
　　　封氏見聞記¶
　　　　釣鰲客　　　　十過萬言¶
　　　　詐為古帖　　　大杖小杖¶
<pb:KR3j0180_WYG_006-5b>¶
　　　　二鑊　　　　　魯人敗矣¶
　　　　嶧山碑　　　　嘯十五章¶
　　　　畫山水　　　　燒尾士人¶
　　　　豹直　　　　　以金燈花為芝草¶
　　　　有罪令裹碧巾　月桂降¶
　　　　斛瘕　　　　　長哨¶
　　　開天傳信記¶
　　　　貴妃為劉晏畫眉¶
<pb:KR3j0180_WYG_006-6a>¶
　　　　白騾將軍　　　金天王¶
　　　　凉州新曲　　　嚴公界¶
　　　　兔詩　　　　　𤓰子¶
　　　　紫雲迴　　　　白石篆¶
　　　　一行進當歸　　麯生風味¶
　　　　裴尹判狀　　　撲殺佛子¶
　　　　那吒太子　　　玉磬¶
　　　　叱武攸暨　　　萬迴¶
<pb:KR3j0180_WYG_006-6b>¶
　　　　題劍門詩　　　旃然¶
　　　　甕肚峯　　　　嘲劉文樹¶
　　　　月堂見毛人　　幸温泉賦¶
　　　　隱形法¶
　　　廬陵官下記¶
　　　　栽植經　　　　墨涴衣¶
　　　　颸段　　　　　損惠蹲鴟¶
　　　　我謎吞得你謎　句枝¶
<pb:KR3j0180_WYG_006-7a>¶
　　　海物異名記¶
　　　　蟹名虎蟳　　　蠣奴¶
　　　　烏賊泥猴　　　信鷗¶
　　　　白露蓑　　　　水母¶
　　　　郎官鱠　　　　蟬紗¶
　　　　八蠶綿　　　　海鷗棠櫓¶
　　　　天臠炙　　　　蝦鬚¶
　　　　茘枝奴¶
<pb:KR3j0180_WYG_006-7b>¶
　¶
　¶
　¶
　¶
　¶
　¶
　¶
　類說目録¶
#+PROPERTY: JUAN 卷六
<pb:KR3j0180_WYG_006-8a>¶
欽定四庫全書¶
　類說卷六　　　　　　　　　宋　曽慥　編¶
　　續齊諧記¶
金鳳轄¶
　漢宣帝以皁葢車賜霍光至夜車轄上金鳳輒亡去¶
　曉乃還南郡黄君仲北山羅得一鳳詣闕帝以置承¶
　露盤上俄飛入光家車上帝耴車游行輒御帝崩鳳¶
　飛去莫知所在¶
<pb:KR3j0180_WYG_006-8b>¶
分紫荆¶
　京兆田真兄弟三人分財堂前紫荆欲破為三明旦¶
　樹枯死真曰樹本同株將分故憔悴人不如木也因¶
　不解樹樹即榮茂兄弟相感合財遂為孝門陸機詩¶
　云三荆歡同株¶
黄鳥玉環¶
　楊寳見一黄鳥為鴟梟所摶寳遂取置梁上啖以黄花¶
　毛羽成朝去暮來忽夜有黄衣童子曰我王母使者¶
<pb:KR3j0180_WYG_006-9a>¶
　昔使蓬萊為梟所搏承君見救以四玉環與寳曰令¶
　君子孫潔白位至三公有如此環寳生震四世名公¶
千年華表¶
　燕昭王墓前班貍化為書生問墓前華表曰吾欲見¶
　張華何如華表曰子之妙解無為不可但張公智度¶
　難籠絡恐䘮子千嵗之質亦誤老夫貍不從見華論¶
　文及退華使人防門不得出雷煥曰千年老精唯以¶
　千年枯木照之則形現昭王墓前華表已千年使人¶
<pb:KR3j0180_WYG_006-9b>¶
　伐之燃照書生乃一班貍¶
書生吐女子¶
　許彦山行遇一書生云脚疼求寄鵝籠中生入籠與¶
　鵝並坐前行息樹下生出籠口吐一銅盤具餚饌酒¶
　數行吐一女子容貌冠絶女曰將男子同來吐一男¶
　子穎悟可愛又吐錦行障書生留女同卧男子又吐¶
　一女共酌日晚書生悉吞納口中留銅盤與彦張敞¶
　云是永平二年作¶
<pb:KR3j0180_WYG_006-10a>¶
茱茰囊菊花酒¶
　費長房謂桓景曰九月九日汝家有災急令家人各¶
　作絳囊盛茱茰繫臂登髙飲菊花酒景如言夕還見¶
　雞犬牛羊皆死¶
三日曲水¶
　武帝問摯仲洽三日曲水何義曰漢徐肇三月初生¶
　三女三日俱亡一村以為恠相攜水濵盥洗因流水¶
　以濫觴束晢曰周公城洛邑因流水泛酒又秦昭王¶
<pb:KR3j0180_WYG_006-10b>¶
　三日上巳置酒河曲見金人奉水心劍因立曲水¶
織女詣牽牛¶
　成武丁有仙道忽謂弟子曰七月七日織女渡河暫¶
　詣牽牛諸仙悉還宫吾與爾别明日果失武丁¶
眼明袋¶
　鄧紹八月旦入華山見童子執五彩囊盛柏葉上露¶
　曰赤松先生取以明目今人八月旦作眼明袋¶
三閭大夫¶
<pb:KR3j0180_WYG_006-11a>¶
　屈原五月五日投汨羅楚人至此日以竹筒貯米投¶
　水以祭長沙區曲見一人自云三閭大夫曰感君見¶
　祭每為蛟龍所竊當以練葉塞上纒以綵繩二物蛟¶
　龍所畏也¶
膏粥¶
　張誠見婦人在宅南曰我是土神正月半宜作白粥¶
　泛膏於上祭我令君蠶桑百倍今正月半設膏粥自¶
　此始¶
<pb:KR3j0180_WYG_006-11b>¶
青溪神傳¶
　趙文韶住青溪月夜唱栖夜烏西飛忽有青衣曰王¶
　家娘子傳語聞君歌聲有闗人者須㬰女至容色可¶
　怜文韶為歌深契女心乃曰但令有瓶何患無水取¶
　箜篌鼔之令婢歌繁霜自解裙帶縛箜篌歌曰日暮¶
　風吹葉落依枝丹心寸意愁君未知寢竟别去明日¶
　至青溪廟中女姑神像青衣立前皆夜所見者¶
磐山¶
<pb:KR3j0180_WYG_006-12a>¶
　溪山上磐石常如轉磨聲轉駛則年豐轉遲則歳儉¶
　　荆楚歲時記¶
門神¶
　歲旦繪二神貼户左右左神荼右鬱壘俗謂之門神¶
　按括地圖云度朔山大桃樹盤屈三千里下有二神¶
　一名壘一名鬱並執葦絲以伺不祥之鬼縶而殺之¶
　初無神荼之名¶
爆竹旦¶
<pb:KR3j0180_WYG_006-12b>¶
　爆竹于庭世謂庭燎之禮非也神異經云西方山中¶
　有人長尺餘人見之即病寒熱名曰山臊以竹著火¶
　中爆竹有聲則驚遁逺去¶
罥索¶
　春節懸長繩於髙木士女盛服坐立其上推引之名¶
　鞦韆楚俗謂之施鈞湼槃經謂之罥索¶
寒食禁烟¶
　冬至後一百五日有疾風甚雨謂之寒食介子推三月¶
<pb:KR3j0180_WYG_006-13a>¶
　五日為火所焚國人哀之毎春暮為不舉火謂之禁¶
　烟犯之則雨雹傷田¶
杏酪麥粥¶
　孫楚祭子推云麥飯一盤醴酪二盂清泉甘水充君¶
　之厨今寒食有杏酪麥粥即其類也¶
如願¶
　録異記有商人過清湖見清湖君君問所須有人教¶
　云但乞如願君許之果得一婢如願即其名也商有¶
<pb:KR3j0180_WYG_006-13b>¶
　所求悉能致之後因正旦如願晚起商人撻之走入¶
　糞壤中不見今人正旦以細繩繫偶人投糞壌中云¶
　如願¶
七種菜¶
　人日採七種菜作羮¶
辟惡餅¶
　伏日食湯餅名辟惡餅¶
人日¶
<pb:KR3j0180_WYG_006-14a>¶
　正月一日為雞二日為狗三日為羊四日為豬五日¶
　為牛六日為馬七日為人八日為穀以隂晴占豐耗¶
膠牙餳¶
　元日食膠牙餳取膠固之義¶
長命縷¶
　五月五日以五色絲纒臂曰長命縷以艾為人形置¶
　户上辟惡師曠占云歳多病病草先生病草艾也是¶
　日取蟾蜍辟兵¶
<pb:KR3j0180_WYG_006-14b>¶
仙术¶
　桃者五行之精能制百鬼謂之仙术¶
豆花雨¶
　八月雨謂豆花雨¶
飛鳬¶
　競渡者治其舟使輕利謂之飛鳬又曰水車又曰水¶
　馬¶
牽牛借天帝錢¶
<pb:KR3j0180_WYG_006-15a>¶
　道書云牽牛娶織女天帝借二萬錢下禮久不還被¶
　驅在營室中¶
　　秦中歲時記¶
幫牛¶
　金吾仗㩧槊前引百司皆避爾雅云即幫牛也此獸¶
　善抵觸故雕其首於竿加龍虎節以油囊盛之而行¶
探花¶
　宴進士杏花園初㑹謂之探花宴以少俊二人為探¶
<pb:KR3j0180_WYG_006-15b>¶
　花使遍遊名園若他人先折得名花則二使皆被罰¶
拾菜¶
　二月二日曲江拾菜遊觀甚盛¶
紫笋茶¶
　清明日湖州進紫笋茶¶
白牡丹詩¶
　慈恩寺有裴潾白牡丹詩云長安豪貴惜春殘爭賞¶
　開元紫牡丹别有玉盃承露冷無人起就月中看¶
<pb:KR3j0180_WYG_006-16a>¶
扇市¶
　端午前兩日東市謂之扇市車馬特盛¶
儺翁儺母¶
　歳除日逐儺作鬼神之狀内二老人為儺翁儺母¶
火城¶
　正月一日曉漏以前宰相三司金吾以樺燭數百炬¶
　擁馬如城謂之火城¶
中和節¶
<pb:KR3j0180_WYG_006-16b>¶
　二月一日中和節百官進農書内出中和厯勅賜羣¶
　臣¶
酴醿酒¶
　寒食内宴宰相酴醿酒¶
櫻筍厨¶
　四月十五日自堂厨至百司厨通謂之櫻筍厨¶
重陽應制¶
　王維重陽應制詩云四海方無事三秋大有年無窮¶
<pb:KR3j0180_WYG_006-17a>¶
　菊花節長奉柏梁篇¶
進士多貧士¶
　太和八年放進士榜多貧士無名子作詩曰乞兒還¶
　有大通年二十三人椀杖全薛庶准前騎瘦馬范鄼¶
　依舊葢鋪毡¶
吏部四拗¶
　吏部有四拗初冬納文書却云選門閉四月亊畢却¶
　云選門開人名在分史前謂之某家百姓狀在判後¶
<pb:KR3j0180_WYG_006-17b>¶
　却須粘在判前¶
　　洛陽伽藍記¶
習字¶
　後魏孝文帝㑹羣臣酒酣帝舉巵曰三三横兩兩從¶
　誰能辨之賜金鍾中尉李彪曰沽酒老嫗瓮注&KR1188;屠¶
　兒割肉與秤同右丞甄琛曰吳人浮水自云工妓兒¶
　擲繩在虚空彭城王勰曰此是習字¶
懐磚¶
<pb:KR3j0180_WYG_006-18a>¶
　魏莊帝舅李延蹇為青州刺史帝曰懐磚之俗世號¶
　難治舅宜用好心腹副朝廷所委昔彭城王作青州¶
　牧問其俗賔客云齊土淺薄太守初至皆懐磚叩頭¶
　以見意及其代去以磚擊之言其始終向背也京師¶
　語曰獄中無繫囚舎邊無青州假令家道惡腸中不¶
　懐愁¶
酪奴¶
　齊王肅歸魏初不食羊肉及酪漿常食鯽魚羮渇飲¶
<pb:KR3j0180_WYG_006-18b>¶
　茗汁高帝曰羊肉何如魚羮茗汁何如酪漿肅曰羊¶
　陸產之最魚水族之長羊比齊魯大邦魚比邾莒小¶
　國茗不中與酪作奴彭城王勰曰卿不重齊魯大邦¶
　而愛邾莒小國明日為卿設邾莒之㑹亦有酪奴因¶
　呼茗酪奴¶
水厄¶
　王濛好茶人至輒飲之士大夫甚以為苦毎欲候濛¶
　必曰今日有水厄¶
<pb:KR3j0180_WYG_006-19a>¶
老嫗吹篪¶
　河間王婢曰朝雲善吹篪諸羌叛王令朝雲假為老¶
　嫗吹篪羌皆流涕復降語曰快馬健兒不如老嫗吹¶
　篪¶
畫卵彫薪¶
　元琛豪侈嘗云石崇庶姓猶能畫卵彫薪¶
鴈臣¶
　北酋夷長遣子入侍常秋來春去避中國之熱號為¶
<pb:KR3j0180_WYG_006-19b>¶
　鴈臣¶
玉鳳金龍¶
　元琛窗户以玉鳳銜鈴金龍吐斾¶
苗茨之碑¶
　奈林南百石碑魏明帝所立題曰苗茨之碑髙祖作¶
　苗茨堂永安中莊帝射於華林園百官讀碑疑苗字¶
　誤&KR0247;之釋曰以蒿覆之故言苗茨何誤之有¶
史書非實録¶
<pb:KR3j0180_WYG_006-20a>¶
　隠士趙逸云是晉人云自永嘉以來三百餘年建國¶
　稱王者十六君皆目睹其事國亡之後史書皆非實¶
　録今人亦生愚死智惑已甚矣生時庸人其死也碑¶
　文墓誌窮天地之大徳盡生民之能事生為盜跖没¶
　為夷齊佞言傷正華詞損實¶
髙陽一飯敵我千日¶
　髙陽王雍為相一食數萬錢季崇曰髙陽一飯敵我¶
　千日崇為尚書令富傾天下而性儉嗇食常無肉止¶
<pb:KR3j0180_WYG_006-20b>¶
　有韭茹韭薤人云季令公一食十八種蓋二九十八¶
　也¶
白墮春醪¶
　晉河東人劉白墮善釀酒飲者醉不能醒永熙中青¶
　州刺史毛鴻賓賫酒之藩逢盜刼酒飲之皆醉被擒¶
　因名擒奸酒遊俠語曰不畏張弓㧞刀惟畏白墮春¶
　醪¶
　　南部烟花記¶
<pb:KR3j0180_WYG_006-21a>¶
字䜟¶
　煬帝嘗㑹飲為字令取左右離合之意謂杳孃曰我¶
　取杳字為十八日時宫婢羅羅侍杳孃分羅字為四¶
　維帝謂蕭后曰能拆朕字乎后曰移左畫居右豈非¶
　淵字乎乃唐興之䜟¶
司花女¶
　帝御女袁寳兒駘冶多態時洛陽進合蔕迎輦花帝¶
　令持之號司花女帝謂虞世基曰寳兒多憨態卿試¶
<pb:KR3j0180_WYG_006-21b>¶
　嘲之世基為詩曰學畫鵶兒半未成垂肩嚲袖大憨¶
　生縁憨却得君王意常把花枝傍輦行¶
絳仙可療饑¶
　鳳舸殿脚女吳絳仙善畫長蛾帝怜之由是争為長¶
　蛾司宫吏日供螺子黛五斛號蛾緑帝毎向簾視絳¶
　仙移時不去云古人言秀色若可餐若絳仙者可以¶
　療饑矣¶
女相如¶
<pb:KR3j0180_WYG_006-22a>¶
　帝以合歡水果賜吳絳仙絳仙以紅牋進詩謝帝曰¶
　絳仙才調女相如也¶
留儂¶
　帝與宫女羅羅詩曰個人無耐是横波黛染隆顱簇¶
　小蛾幸好留儂伴儂睡不留儂住意如何¶
迷樓¶
　帝建迷樓樓上設四寳帳一曰歌春愁二曰忘醉歸¶
　三曰夜含風四曰延秋月¶
<pb:KR3j0180_WYG_006-22b>¶
來夢兒¶
　帝沈湎失度每睡須摇動勞頓方就一夢侍兒韓俊¶
　娥尤得意每就枕必令振聳支節嘗得美睡因呼為¶
　來夢兒¶
遇陳後主¶
　帝一日恍惚與陳後主相遇後主左右一人甚美指¶
　謂帝曰此麗華也毎憶桃葉山前與此子北渡爾時¶
　麗華方凭臨春閣試東都紫毫書小砑紅綃答江令¶
<pb:KR3j0180_WYG_006-23a>¶
　璧月詞未終見韓擒虎直來逼人都無去就後主以¶
　緑紋測海蠡盃酌洪梁新醖以勸帝帝請麗華舞玉¶
　樹后庭花麗華辭以自出井中腰肢不復往時情態¶
　帝再三請之乃起就一曲後主問蕭妃何如此人帝¶
　曰春蘭秋菊亦各一時之秀後主誦詩數十篇帝獨¶
　愛小窗一篇云午醉醒來晚無人自夢驚夕陽如有¶
　意偏傍小窗明又寄侍兒碧玉詞云離别腸應斷相¶
　思骨合消愁魂若飛散憑仗一相招¶
<pb:KR3j0180_WYG_006-23b>¶
金虀玉膾¶
　吳郡獻松江鱸魚煬帝曰所謂金虀玉膾東南佳味¶
　也¶
閃電窗¶
　帝觀書處窗户玲瓏相望金牖玉觀輝映溢目號閃¶
　電窗¶
文章總集¶
　帝命虞世南等四十人選文章自楚詞訖大業共為¶
<pb:KR3j0180_WYG_006-24a>¶
　一部五千卷號文章總集又擇能書二千人為御書¶
　生分番抄書¶
分盃法¶
　起自籌禪師合諸藥共筒内插帽七日乃取插頭對¶
　客飲以簪畫酒中飲一邊已盡一邊尚滿謂之分盃¶
　法¶
　　河洛記¶
檄暴¶
<pb:KR3j0180_WYG_006-24b>¶
　李密自立為魏公檄喻郡邑暴煬帝之惡云先皇嬪¶
　御並進銀環諸王子女咸儲金屋又云潛為九市親¶
　駕四驢自比商人見邀逆旅¶
銅鏡屏¶
　煬帝喜奢侈幸江都王世充獻銅鏡屏帝甚喜擢江¶
　都通守¶
再檄¶
　李密云賀若弼以上將誅夷髙熲以大勛受縊薛道¶
<pb:KR3j0180_WYG_006-25a>¶
　衡文宗學士遂處極刑痛結人心悲纒華夏又云多¶
　營宫殿廣立池臺罄珠玉之珍竒窮丹青之麗飾歌¶
　姬舞女終日荒淫走狗飛鷹盤遊無度桑間濮上聽¶
　亡國之音糟丘酒池為長夜之飲又云漢朝星動豈¶
　曰勞人晉國石言未為煩役又云一時收十嵗之租¶
　一日枉千金之費夫行婦寡父出子孤百川沸騰十¶
　日並出¶
遼東之役¶
<pb:KR3j0180_WYG_006-25b>¶
　大業七年以後初有遼東之役又發丁壯為驍果又¶
　送驢馬於涿郡又發黄衣牽船入滄海又發五穀雜¶
　種牛皮鐵炭飛輓千里¶
知世郎¶
　大業末宋寇先起鄒平人王薄擁衆據長白山自稱¶
　知世郎言世事可知矣作歌以招征役者歌云長白¶
　山頭知世郎純著紅羅錦背襠横矟侵天半輪刀耀¶
　日光上山吃獐鹿下山食牛羊忽聞官軍至提劍向¶
<pb:KR3j0180_WYG_006-26a>¶
　前盪譬如遼東豕斬頭何所傷人多附之後楊𤣥感¶
　反山東遂成大亂河北有張秤王秡須等凡二十七¶
　項多至十餘萬少不下萬人屯據州縣建營山澤其¶
　下酋帥亦有名稱或云乞見敵或云嫌頭方或云徹¶
　眷頑勿惜死又結聚村落百十為羣如黒社白社青¶
　特胡驢之號浮雲賊忽律賊最後李宻起而隋亡¶
志公詩¶
　梁志公道人詩曰一土亂十州至世充僣號國稱鄭¶
<pb:KR3j0180_WYG_006-26b>¶
　遂以一土為王字又曰亂訓理也自為符䜟改洛州¶
　為十州¶
婆娑羅樹¶
　洛城山北謂之邙山上無木惟北嶺上有古樗樹婆¶
　娑四五畝楊素建都城以此樹為南北標準嫌樗木¶
　名惡號婆娑羅樹佛經言婆娑羅樹是如來涅槃之¶
　所其言不祥後楊𤣥感亂李密圍城及太宗征世充¶
　皆於此樹駐車下瞰城中¶
<pb:KR3j0180_WYG_006-27a>¶
　　傳記¶
與魏公藏拙¶
　梁遣徐陵聘齊時魏收文學為北朝之冠録其文示¶
　陵陵過江沈之曰吾與魏公藏拙¶
南市塚銘¶
　洛陽南市即隋酆都市也掘得一塚棺中有平上幘¶
　朱衣銘曰筮言居朝龜言居市五百年間於此見矣¶
　校其日月當魏黄初二年也¶
<pb:KR3j0180_WYG_006-27b>¶
為姊作粥¶
　李英公姊病親為作粥誤燎其鬚姊止之公曰姊老¶
　勣亦老欲久為此粥可得乎¶
門禁六闕¶
　朱敬則代著孝義自宇文周至唐並加旌表門禁六¶
　闕¶
飛騎¶
　貞觀中揀驍捷善騎射者謂之飛騎衣五色袍乘六¶
<pb:KR3j0180_WYG_006-28a>¶
　閑馬從上遊幸¶
佛牙¶
　貞觀中有僧言佛牙所擊無堅物傅奕曰我聞金剛¶
　石至堅惟羚羊角可破試之應手糜碎¶
張底崔湜為中書令¶
　張嘉禎為舍人湜輕之常呼為張底後嘉禎議事出¶
　人意表湜驚謂同列曰張底乃我輩一般人當坐此¶
　果後為中書令¶
<pb:KR3j0180_WYG_006-28b>¶
王家牛¶
　洛陽畫工解奉先為嗣江王家畫過取其直王責之¶
　乃於佛前自誓曰若負心願死為王家牛未幾暴卒¶
　王家適生騂犢背有白文曰解奉先¶
薛道衡詩¶
　隋薛道衡聘陳為人日詩曰入春纔七日離家有二¶
　年南人嗤之又云人歸落鴈後思發在花前乃曰名¶
　下無虚士¶
<pb:KR3j0180_WYG_006-29a>¶
芙蓉園¶
　京師芙蓉園者本名曲江園隋文帝以曲名不正改¶
　之¶
北堂書鈔¶
　虞世南於省後堂集羣書中事可為文用者號北堂¶
　書鈔¶
郭正一可笑事¶
　郭正一為李英公征遼管記勣還曰此一行我録郭¶
<pb:KR3j0180_WYG_006-29b>¶
　正一可笑事雖滿十卷猶未能盡¶
劉晨阮肇¶
　漢明帝時劉晨阮肇同入天台見二女出胡麻飯山¶
　羊脯設桃及酒甚美踰年乃歸鄉里皆變推尋其家¶
　已經七代孫也¶
　　景龍文館集¶
學士¶
　修文館學士景龍二年置大學士四人象四時學士¶
<pb:KR3j0180_WYG_006-30a>¶
　八人象八節直學士十二人象十二時遊宴悉預¶
日就殿¶
　以文檉綺栢為材¶
閏九日¶
　九日作宴賦詩李嶠云閏節開重九¶
國奢¶
　竇從一為御史大夫中宗曰為卿娶婦嵗除宴設極¶
　盛中席迎婦却扇去花乃一老嫗後知是皇后乳母¶
<pb:KR3j0180_WYG_006-30b>¶
　宫中有國奢之號¶
蹀馬戲¶
　宴土蕃使蹀馬之戲皆五色彩絲金具裝於鞍上加¶
　麟首飛翅樂作馬皆隨音蹀足宛轉中節胡人大駭¶
四部書¶
　薛稷知集庫馬懐素知經庫沈佺期知史庫武平一知¶
　子庫通曰四部書¶
桃花行¶
<pb:KR3j0180_WYG_006-31a>¶
　李嶠等作桃花詩帝令插二十篇入樂府謂之桃花¶
　行¶
扳絙之戲¶
　清明節命侍臣為扳絙之戲以大麻絙兩頭繫十餘¶
　小繩每繩數人執之爭絙以力弱者為輸時十宰相¶
　二駙馬為東朋三相五將為西朋僕射韋巨源少師¶
　唐休璟以年老隨絙而踣久不能起帝以為笑樂¶
細栁¶
<pb:KR3j0180_WYG_006-31b>¶
　上已袚禊賜侍臣細栁云帶之免蠆毒瘟疫¶
合笙¶
　殿内奏合笙歌其言淺穢武平一諌曰妖巫娼妓街¶
　童市女談妃主之情貌列王公之名質詠歌蹈舞號¶
　曰合笙不可施於宫禁¶
麥粥¶
　寒食賜麥粥帖綵毬鏤雞子¶
人題四韻¶
<pb:KR3j0180_WYG_006-32a>¶
　宴白鹿觀御詩序云人題四韻後罰三盃李宗楚等¶
　謝曰既陪天歡不敢不醉又曰敬舉天盃飲¶
松門薜幄¶
　宴韋嗣立莊云松門駐旌斾薜幄列簪裾¶
剪彩花詩¶
　趙宴若剪彩花詩云花隨紅意發葉就緑情新¶
綸省推髙¶
　除中書舎人李義為學士制云綸省推髙¶
<pb:KR3j0180_WYG_006-32b>¶
　　御史臺記¶
南床¶
　侍御史號雜端最為雄劇臺中㑹聚則於坐南設横¶
　榻號南床又曰痴床言登此床者倨傲如痴¶
御史本草¶
　賈忠言撰御史本草以裏行為合口椒最毒監察為¶
　開口椒㣲毒殿中為蘿蔔侍御為脆梨言漸入佳味¶
　遷南省郎號甘草言可以久安矣¶
<pb:KR3j0180_WYG_006-33a>¶
五墨三仍¶
　左臺御史遷南省郎仍供奉者三墨勅授者五時號¶
　五墨三仍¶
百官本草¶
　侯味虚著百官本草謂御史云大熱有毒主除邪佞¶
　杜奸回振寃滯止淫濫尤攻貪濁畏逺使惡儤直忌¶
　挼權豪外州出者尤可再日炙乾破者為良服之長¶
　精神滅姿媚久服令人冷峭¶
<pb:KR3j0180_WYG_006-33b>¶
六道¶
　唐畿尉有六道入御史為佛道入評事為仙道入赤¶
　尉為人道入畿丞為苦海道入縣令為畜生道入判¶
　司為餓鬼道¶
　　封氏見聞記¶
釣鼇客¶
　王嚴光有才不達自號釣鼇客巡遊都邑求麻鐵之¶
　資以造釣具有不應者輒録姓名置篋中曰下釣時¶
<pb:KR3j0180_WYG_006-34a>¶
　取此等懞漢為餌其狂誕類此張祐謁李紳亦稱釣¶
　鼇客李怒曰既解釣鼇以何為竿曰以虹為竿以何¶
　為鈎曰以月為鈎以何為餌曰以短李相為餌紳黙¶
　然厚贈之¶
十過萬言¶
　開元初常敬忠十五嵗上書言能一過誦千言張燕¶
　公召問能十過記萬言乎曰能以萬字試之七過已¶
　通熟¶
<pb:KR3j0180_WYG_006-34b>¶
詐為古帖¶
　李邕常不許蕭誠書蕭乃詐為古帖令紙故暗持示¶
　邕曰右軍真迹邕欣然曰是真物平生未見誠以實¶
　告邕復取視曰細看之亦未能好¶
大杖小杖¶
　嚴安之崔譚俱為赤尉安之令伍伯執大杖譚益小¶
　其杖至如筋安之令伍伯空手行乃不能學¶
二鑊¶
<pb:KR3j0180_WYG_006-35a>¶
　青州南城佛寺有二大鑊大者容四十石小者容三¶
　十石舊傳寺即孟嘗宅鑊以造食供客者李伾毁為¶
　兵器¶
魯人敗矣¶
　廣徳中御史李季卿謁曲阜文宣廟史前導毎至一¶
　處輒指曰此顏子陋巷也此靈光殿基也至一水池¶
　曰此魯人靈光釣魚處也李笑曰魯人敗矣¶
嶧山碑¶
<pb:KR3j0180_WYG_006-35b>¶
　云樂刻此石人多不曉顔師古謂以泗濵浮磬作碑¶
　者也¶
嘯十五章¶
　嘯有十五章有深溪虎髙栁蟬空林鬼巫峽猿下鴻¶
　鵠古木鳶之類炙轂子詳載¶
畫山水¶
　大厯中吳士顧子畫山水甚竒恠先布絹於地研調¶
　采色使數十人吹角擊鼔呌譟顧子著錦襖纒頭飲¶
<pb:KR3j0180_WYG_006-36a>¶
　酒半醉取墨汁㵼絹上次㵼諸色以大筆開决為峯¶
　巒島嶼之狀曲盡其妙¶
燒尾士人¶
　士人初登第必展歡宴謂之燒尾說者云虎化為人¶
　惟尾不化須為燒去方得成人又說新羊入羣諸羊¶
　抵觸不相親附燒其尾乃定又説魚躍龍門化龍時雷¶
　燒其尾乃化¶
豹直¶
<pb:KR3j0180_WYG_006-36b>¶
　御史舊例初入臺陪直二十五日為伏豹取未出之¶
　義謂之豹直亦然¶
以金燈花為芝草¶
　西門寰為邯鄲令以金燈花為芝草脩狀申使司知¶
　其妄不復問¶
有罪令裹碧巾¶
　李封為延陵令吏人有罪不加杖罰但令裹碧巾以¶
　辱之州鄉大以為恥竟不捶一人¶
<pb:KR3j0180_WYG_006-37a>¶
月桂降¶
　垂拱中月桂降於台州按日月各有限城豈鴻洞無¶
　底而有桂得下蟾兔之類安得不落¶
斛瘕¶
　有人喜飲茶飲至二斗一日過量吐如牛肺一物以¶
　茶澆之容一斛二斗客云名斛瘕¶
長哨¶
　峩&KR1310;山陳道士善長哨作霹靂聲聞者驚悚¶
<pb:KR3j0180_WYG_006-37b>¶
　　開天傳信記¶
貴妃為劉晏畫睂¶
　劉晏年八嵗獻東封書明皇命宰相出題就中書試¶
　驗引晏於内殿六宫觀看坐宴貴妃膝上親為畫眉¶
　總丱髻宫人遺花投果¶
白騾將軍¶
　上封泰山益州進白騾至乘之柔習安便禮畢而斃¶
　謚曰白騾將軍¶
<pb:KR3j0180_WYG_006-38a>¶
金天王¶
　明皇過華隂見岳神迎謁問左右皆不見老巫阿馬¶
　婆云三郎在道左朱髮紫衣上至廟前復槖鞬立庭¶
　下乃封為金天王¶
凉州新曲¶
　西凉州製新曲曰凉州寧王曰音始於宫散於商成¶
　於角徵羽新曲也宫離而少微商亂而加暴臣恐有¶
　播越之禍及安史亂始驗寧王審音之妙¶
<pb:KR3j0180_WYG_006-38b>¶
嚴公界¶
　上御勤政樓大酺人物填咽金吾白棒如雨上召京¶
　兆尹嚴安之處分打場安之周行廣場以手板畫地¶
　曰犯此者死人指其畫曰嚴公界無敢犯者¶
兔詩¶
　蘇瓌初未知頲處放馬廏中嘗咏崑崙奴詩指頭十¶
　挺墨耳朶兩張匙又作兔詩曰兔子死闌殫持來掛¶
　竹竿試將明鏡照何異月中看瓌大驚由是文章葢¶
<pb:KR3j0180_WYG_006-39a>¶
　代上平内難一夕間制詔皆頲為之世稱小蘓公¶
𤓰子¶
　賀知章告歸吳中召問所欲章曰臣有男未名幸陛¶
　下賜名上曰人無信不立孚者信也宜名曰孚知章¶
　後乃悟曰上何謔我耶以我呉人孚乃𤓰下子呼我¶
　𤓰子也¶
紫雲迴¶
　帝夢遊月宫聞上清之樂記其曲以玉&KR0327;尋之名紫¶
<pb:KR3j0180_WYG_006-39b>¶
　雲迴¶
白石篆¶
　函谷闗得白石篆文桑字解者曰四十八也正符帝¶
　在位之數¶
一行進當歸¶
　一行禪師將卒留一物進上乃蜀當歸也上幸蜀回¶
　方悟其㫖¶
麯生風味¶
<pb:KR3j0180_WYG_006-40a>¶
　葉法善有道術居𤣥真觀一日㑹數朝士滿坐思酒¶
　忽有人叩門稱麯秀才突入坐少年秀美論談不凡¶
　法善潛以小劍擊之應手墮地化為瓶榼中美酒遂¶
　共飲之皆曰麯生風味不可忘也¶
裴尹判狀¶
　裴諝為河南尹嘗有投牒誤書紙背諝判曰者畔有¶
　那畔那畔似者畔我不辭與你判笑殺門前著靴漢¶
　又有婦人投狀爭猫狀云若是兒猫即是兒猫若不¶
<pb:KR3j0180_WYG_006-40b>¶
　是兒猫即不是兒猫諝判曰猫而不識止傍我捻老¶
　鼠兩家不須爭將來與裴諝遂納其猫¶
撲殺佛子¶
　無畏三藏自㓜依宣律師無畏飲酒食肉言行麄易¶
　律師不恱嘗令宿於户外律師中夜捫虱投床下無¶
　畏即呼曰撲殺佛子律師異之¶
那吒太子¶
　擁䕶宣律師律師嘗夜行道臨堦失足有人捧承之¶
<pb:KR3j0180_WYG_006-41a>¶
　見一少年師問何人曰某毗沙王之子那吒太子擁¶
　䕶和尚久矣師曰貧道修行無煩太子威神自在神¶
　乃獻一佛牙今藏在崇聖寺者是也¶
玉磬¶
　楊妃善擊磬乃取藍田緑玉琢之¶
叱武攸暨¶
　上為皇孫時於朝堂叱武攸暨曰我家朝堂汝得蜂¶
　蠆而顧耶則天曰此兒終當為吾家太平天子¶
<pb:KR3j0180_WYG_006-41b>¶
萬迴¶
　師初若愚痴雖父母亦以豚犬畜之兄戍役安南音¶
　問隔絶忽一日朝往夕返曰兄平善發書視之乃兄¶
　手跡其家以萬里而回故號萬迴¶
題劍門詩¶
　上幸蜀還次劍門上曰天險若此自古及今敗亡相¶
　繼豈非在德不在險也耶題詩曰劍閣横空峻鑾輿¶
　出狩回翠屏千仞合丹嶂五丁開灌木縈旗轉仙雲¶
<pb:KR3j0180_WYG_006-42a>¶
　拂馬來乘時方在徳嗟爾勒銘才¶
旃然¶
　上封泰山進次滎陽旃然河上見黒龍命弧矢射之¶
　自爾旃然伏流即濟水溢而為滎遂名旃然左傳曰¶
　楚師濟于旃然是也¶
甕肚峯¶
　華岳雲臺觀中方之上有山崛起半甕之狀名甕肚¶
　峯上欲於峯腹大鑿開元二字填以白石諌官上言¶
<pb:KR3j0180_WYG_006-42b>¶
　乃止¶
嘲劉文樹¶
　安西衙將劉文樹善奏對髭生頷下貌類猿猴上令¶
　黄幡綽嘲之文樹切惡猿猴之號密賂幡綽祈不言¶
　之幡綽進嘲曰可怜好文樹髭鬚共頦頤别住面孔¶
　不似猢猻猢猻強似文樹上大笑¶
月堂見毛人¶
　李林甫於偃月堂見一物徧體披毛而如猪立鉤牙¶
<pb:KR3j0180_WYG_006-43a>¶
　鉤爪三尺餘林甫連叱不動遽命弧矢毛人笑而跳¶
　入前堂不累日而林甫敗¶
幸温泉賦¶
　上遊華清宫有劉朝霞獻幸温泉賦其略云若夫天¶
　寳二年十月後兮臘月前天門軋開露神仙之輻凑¶
　鑾輿劃出驅甲仗以駢闐青一隊兮黄一隊熊踏背¶
　兮豹踏背米一團兮綉一團玉鏤珂兮金鏤鞍述徳¶
　云直攖得盤古髓搯得女媧瓠遮莫你古時五帝豈¶
<pb:KR3j0180_WYG_006-43b>¶
　比我今日三郎自序云窮兮蹭蹬失路猖狂骨幢雖短¶
　伎藝能長夢裏幾回富貴覺來依舊悽惶今日是千¶
　年一遇叩頭莫五角六張上令改五角六張乃奏云¶
　臣草此賦若有神助文不加㸃不願従天而改上曰¶
　真窮薄人也¶
隠形法¶
　羅思逺善隠形之法上傳受不盡其要思逺同為之¶
　則隠没不見自試或餘衣帶或露幞頭脚上怒命力¶
<pb:KR3j0180_WYG_006-44a>¶
　士裹以油襆置棺木下壓殺而埋之旬日有中使自¶
　蜀回逢思逺於路笑曰上為戲一何虐耶¶
　　廬陵官下記¶
栽植經¶
　世𫝊栽植經三卷云木多病酢心其候皮液俱酸有¶
　能治者鈎去其蠧木乃茂¶
墨涴衣¶
　凡墨涴衣閉氣於水上作白字即濯之不過七遍即¶
<pb:KR3j0180_WYG_006-44b>¶
　淨¶
颸段¶
　有武將見梁元帝自陳痴鈍乃訛為颸段帝笑曰颸¶
　非凉風段非干木¶
損惠蹲鴟¶
　有人誤讀芋為羊因人惠羊乃謝云損惠蹲鴟¶
我謎吞得你謎¶
　曹著機辨有客試之因作謎云一物坐也坐卧也坐¶
<pb:KR3j0180_WYG_006-45a>¶
　立也坐行也坐走也坐著應聲曰在官地在私地復¶
　作一謎云一物坐也卧立也卧行也卧走也卧卧也¶
　卧客不能曉曹曰我謎吞得你謎客大慚¶
句枝¶
　予以坐客聨句互送為煩乃取斑竹以白金絡首如¶
　茶莢以遞送聨句謂之句枝或角押惡韻或煎盌茶¶
　為八韻詩皆謂之雜連若志於不朽則汰客揀穏韻¶
　無所得輒已謂之苦連句句共押平聲好韻不僻者¶
<pb:KR3j0180_WYG_006-45b>¶
　書於竹簡謂之韻牒¶
　　海物異名記¶
蟹名虎蟳¶
　海蟹之大者有虎斑文蟹謂之蟳者以其隨波湮淪¶
　蟹之小者毎潮欲來出穴舉螯迎之名招潮子又一¶
　種小蟹隨潮脫殻潮退徐行泥中名曰攤塗¶
蠣奴¶
　蠣殻中有小蟹時出取食復入蠣殻謂之蠣奴¶
<pb:KR3j0180_WYG_006-46a>¶
烏賊泥猴¶
　鰌類有目如猴者名泥猴又爾雅云鰼鰌有軍魚故¶
　海上人酒令云軍魚下海打烏賊有功封泥猴¶
信鷗¶
　鷗之别類羣鳴喈喈隨潮往來謂之信鷗¶
白鷺簑¶
　江東人取白鷺頭頸上翰為接離謂之白鷺簑或以¶
　紅鶴間之¶
<pb:KR3j0180_WYG_006-46b>¶
水母¶
　澄瀾挺質凝珠成形其名曰&KR1340;即水母也¶
郎官鱠¶
　江南人作鱠名郎官鱠言因張翰得名¶
蟬紗¶
　泉女所織綃細薄如蟬翼名蟬紗¶
八蠶綿¶
　八蠶作共一大蠒¶
<pb:KR3j0180_WYG_006-47a>¶
海鷗棠櫓¶
　越人水戰凌波赴敵則有海鷗舟名也又曰穿行魚¶
　流浴波不溺則有棠櫓如棠不沈也¶
天臠炙¶
　瓦龍子一名天臠¶
蝦鬚¶
　海蝦鬚有一丈可作拄杖者¶
茘枝奴¶
<pb:KR3j0180_WYG_006-47b>¶
　嶺南人謂龍眼為茘枝奴¶
　¶
　¶
　¶
　¶
　¶
　¶
　類說卷六¶
