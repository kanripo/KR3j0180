# -*- mode: mandoku-view; -*-
#+TITLE: 類說
#+DATE: 2015-08-24 23:26:31.122277
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷二]目錄
<pb:KR3j0180_WYG_002-1a>¶
欽定四庫全書¶
　類説目録¶
　　卷二¶
　　　髙士傳¶
　　　　九龍井　　　　　　桓公五往¶
　　　　屋埃墜飯中　　　　門外車馬跡深¶
　　　　容膝之安　　　　　斜其被¶
　　　　四皓作歌　　　　　&KR1770;居士¶
<pb:KR3j0180_WYG_002-1b>¶
　　　　吾病耳非不足　　　君房素癡¶
　　　　渡海遇風¶
　　　逸士傳¶
　　　　一瓢　　　　　　　居士屩¶
　　　　百結衣　　　　　　生女灸面¶
　　　　蝨入豕柵¶
　　　襄陽耆舊傳¶
　　　　精䰟為芝　　　　　牽羊壇¶
<pb:KR3j0180_WYG_002-2a>¶
　　　　竹罌　　　　　　　槎頭縮項鯿¶
　　　　玉鏡玉屐　　　　　呼鷹臺¶
　　　　龍種來歸　　　　　千頭木奴¶
　　　　拜龎徳　　　　　　三公峯¶
　　　　冠葢山¶
　　　鄴侯家傳¶
　　　　青青東門柳　　　　徳宗儋耳龍¶
　　　　六合大同印　　　　枕天子膝睡¶
<pb:KR3j0180_WYG_002-2b>¶
　　　　五不可住　　　　　香案前奏事¶
　　　　茶詩　　　　　　　端居室¶
　　　　鏁子骨　　　　　　八公詩¶
　　　　函内黑石　　　　　後召以銀為信¶
　　　　門匠　　　　　　　醉人為祥瑞¶
　　　　宰相不可分職　　　年號貞元¶
　　　　郎官乘蜀馬遺補騎驢　李晟功與郭子儀異¶
　　　　受獅子百枚　　　　註論語¶
<pb:KR3j0180_WYG_002-3a>¶
　　　　中和節　　　　　　盧杞小心¶
　　　　鞋者諧也　　　　　燒梨¶
　　　　懶殘¶
　　　名臣傳¶
　　　　王旦　　　　　　　王曽¶
　　　　冦凖　　　　　　　晏殊¶
　　　　丁謂　　　　　　　趙稹¶
　　　　石延年　　　　　　蔡齊¶
<pb:KR3j0180_WYG_002-3b>¶
　　　　范仲淹　　　　　　陳堯佐¶
　　　　狄青　　　　　　　謝絳¶
　　　　鄭戩　　　　　　　石介¶
　　　　杜衍　　　　　　　王質¶
　¶
　¶
　¶
　類説目録¶
#+PROPERTY: JUAN 卷二
<pb:KR3j0180_WYG_002-4a>¶
欽定四庫全書¶
　類説卷二　　　　　　　　宋　曾慥　編¶
　　髙士傳¶
　孔子稱舉逸民天下歸心焉洪崖先生創髙道於上¶
　皇之代許由善卷不降節於唐虞之朝易有束帛之¶
　儀禮有𤣥纁之制詩人發白駒之歌春秋顯子臧之¶
　節故月令以季春聘名士禮賢者然則髙讓之士王¶
　政所先史班之書多所闕畧梁鴻頌逸民蘇順叙髙¶
<pb:KR3j0180_WYG_002-4b>¶
　士或録屈節雜而不純又近取秦漢不及逺古夫思¶
　其人猶愛其樹况稱其徳而贊其事哉謐採古今人¶
　代之士身不屈於王公名不耗於終始自堯至魏凡¶
　九十餘人雖執節若夷齊去就若兩龔皆不録也皇¶
　甫謐撰¶
九龍井¶
　李耳著上下五千餘言為道家之宗以其年老著子¶
　故號其書曰老子亳州南宫九龍井井前有昇仙檜¶
<pb:KR3j0180_WYG_002-5a>¶
　老君煉丹井井北虚無堂石壁鐫道徳經咸通以後¶
　干戈垂五十年畧無燒毁老君靈應也¶
桓公五徃¶
　小臣稷者齊人也桓公三往不得見嘆曰布衣之士¶
　不輕爵禄則無以助萬乘之主於是五往乃得見¶
屋埃墜飯中¶
　顔回者孔子絶糧子貢告於野人得米一石炊於壊¶
　屋有埃墨墜飯中回取食之子貢以回為竊食入問¶
<pb:KR3j0180_WYG_002-5b>¶
　孔子曰仁人亷士窮則改節乎子曰若改節焉稱仁¶
　亷哉子貢以回食飯告子子召回曰疇昔子夢先人¶
　炊飯吾将祭焉回曰埃墨墮飯中欲寘之不潔欲棄¶
　之可惜回即食之不可祭也回出孔子曰吾之信回¶
　非獨今日所信者目目猶不可信所恃者心心猶不¶
　可恃弟子記之知人故不易矣太史言回年二十九¶
　而髪白早卒惟家語三十二嵗若二十九當定公七¶
　年去厄陳十四年回實未卒當以家語為正¶
<pb:KR3j0180_WYG_002-6a>¶
門外車馬跡深¶
　陸通字接輿楚王使使聘曰請先生治江南通笑而¶
　不應妻從市來曰門外車馬跡何深通曰王遣使持金¶
　百鎰令治江南妻曰妾事先生躬耕以食親織為衣¶
　據義而動樂亦足矣今受人重禄乘人良駟食人肥¶
　濃将何以待之通曰吾不許也妻曰君使不従非忠¶
　従之違義不如去之於是變易姓名逰名山食菌櫨¶
　實服黄精隱居於蜀峩&KR1310;山壽數百年俗𫝊以為仙¶
<pb:KR3j0180_WYG_002-6b>¶
容膝之安¶
　陳仲子字子中楚王遣使持金百鎰聘以為相仲子¶
　曰僕有箕箒之妻請入計之乃謂妻曰今日為相明¶
　日結駟連騎食方丈於前妻曰左琴右書樂在其中¶
　矣結駟萬騎所安不過容膝食方丈於前所甘不過¶
　一肉今以容膝之安一肉之味而懐楚國之憂亂世¶
　多害恐先生不保命也仲子夫妻逃去為人灌園¶
斜其被¶
<pb:KR3j0180_WYG_002-7a>¶
　黔婁先生卒曾西來弔見屍在牖下覆以布被手足¶
　不盡覆頭則足見覆足則頭見西曰斜其被則斂矣¶
　妻曰斜之有餘不若正之不足先生生而不斜死而¶
　斜之非先生之意也西曰以何為諡妻曰諡康西曰¶
　先生存時食不充飽衣不蓋形何以諡為康乎妻曰¶
　昔先生君欲用為國相而辭不為是有餘貴君賜粟¶
　而辭不受是有餘富甘天下之淡味安天下之卑位¶
　其諡為康不亦宜乎¶
<pb:KR3j0180_WYG_002-7b>¶
四皓作歌¶
　四皓見秦政虐乃逃入藍田山作歌曰漠漠髙山深¶
　谷逶迤𣋌𣋌紫芝可以療飢唐虞世逺吾将安歸駟¶
　馬髙葢其憂甚大富貴之畏人不如貧賤而肆志乃¶
　共入商洛山以待天下定¶
&KR1770;居士¶
　摯峻字伯陵隱&KR1770;山司馬遷致書曰太上立徳次立¶
　功次立言伏惟才能絶人髙尚其志氷清玉潔不以¶
<pb:KR3j0180_WYG_002-8a>¶
　細事累名然未盡太上所由也峻報曰君子料能而¶
　行度徳而處故吝逺於身利不可以虚受名不可以¶
　偽守漢興以來帝王之道於斯始顯能者見利不肖¶
　者自屏亦其時也二人自是各從所欲遷果以悔吝¶
　被辱峻卒於&KR1770;&KR1770;人立祠號&KR1770;居士¶
吾病耳非不足¶
　嚴遵字君平賣卜成都市蜀有富人羅冲問何以不¶
　仕遵曰無以自發冲為具車馬衣糧遵曰吾病耳非¶
<pb:KR3j0180_WYG_002-8b>¶
　不足也我有餘而子不足奈何以不足奉有餘冲曰¶
　吾有萬金子無擔石乃云有餘不亦謬乎遵曰不然¶
　吾前宿子家人定而役未息晝夜汲汲未嘗有足今¶
　我以卜為業不下床而錢自至尚有餘數百塵埃厚¶
　寸不知所用此非我有餘而子不足耶冲大慚遵嘆¶
　曰益我貨者損我神生我名者殺我身竟不仕¶
君房素痴¶
　嚴光世祖以安車聘之侯覇使掾侯子道奉書覇戒¶
<pb:KR3j0180_WYG_002-9a>¶
　子道曰子陵素髙而陵宜卑體下之光發書曰君房¶
　素痴今為三公小小善否子道曰位居鼎足不痴也¶
　公聞先生至即欲詣廹於典司是以不獲光曰卿言¶
　不痴此非痴語耶天子三徴我來人君尚未見况人¶
　臣乎我手不能書以床邉牘板與子道削書之光口¶
　喻數語子道曰書何大少可以益也光曰何可益乎¶
渡海遇風¶
　管寧渡海遇風同行皆沒溺寧船獨存咸云積善所¶
<pb:KR3j0180_WYG_002-9b>¶
　致¶
　　逸士傳¶
一瓢¶
　許由居箕山唯有一瓢酌水掛于樹枝風吹瓢鳴以¶
　為煩擲去之¶
居士屩¶
　蜀隱士朱桃椎以草屩為業以屩置路隅人識之曰¶
　此朱居士屩也以米易去¶
<pb:KR3j0180_WYG_002-10a>¶
百結衣¶
　董威在洛陽隱居白社以殘絮縷帛為衣號百結衣¶
生女灸面¶
　昭君村至今生女必灸其面白樂天詩云至今村女¶
　面燒灼成瘢痕¶
蝨入豕栅¶
　蝨入豕柵議擇食曰肥豕不度臘相與食其瘠者¶
　　襄陽耆舊傳¶
<pb:KR3j0180_WYG_002-10b>¶
精䰟為芝¶
　楚襄王逰雲夢夢一婦人名瑶姬曰我夏帝之季女¶
　封於巫山之陽臺精䰟為芝媚而服之則與夢期¶
牽羊壇¶
　襄陽有牽羊壇刺史初至必牽一羊繞壇以其遭數¶
　驗臨州之年晉文帝為刺史行六遭不止彊止之果¶
　八年而後遷¶
竹罌¶
<pb:KR3j0180_WYG_002-11a>¶
　辛宣仲居士截竹為罌以酌酒曰吾性甚愛竹及酒¶
　欲令二物並耳¶
槎頭縮項鯿¶
　漢水中鯿魚甚美常禁人捕以槎斷水因謂之槎頭¶
　鯿宋張敬兒為刺史作六櫓船置獻齊髙帝曰奉槎¶
　頭縮項鯿一千八百頭¶
玉鏡玉屐¶
　齊建元中盗發楚王塚獲玉鏡玉屐又得古書青絲¶
<pb:KR3j0180_WYG_002-11b>¶
　簡編¶
呼鷹臺¶
　劉表為荆州刺史築呼鷹臺作野鷹來曲¶
龍種來歸¶
　龎煥去官還鄉里人曰我家池裏龍種來歸¶
千頭木奴¶
　李衡作宅種橘千株臨終勅其子曰吾有千頭木奴¶
　可以不貧¶
<pb:KR3j0180_WYG_002-12a>¶
拜龎徳¶
　諸葛亮拜龎徳公于牀下公殊不令止¶
三公峯¶
　岑山東三峯名三公西九山名九卿次名山主簿¶
冠葢山¶
　漢末有四郡守七都尉二卿兩侍中一黄門侍郎三¶
　尚書六刺史朱軒髙葢㑹山下因名其里曰冠葢里¶
　山曰冠葢山¶
<pb:KR3j0180_WYG_002-12b>¶
　　鄴侯家傳(泌子繁作皆稱/先公今改作泌)¶
青青東門栁¶
　泌㓜警敏賦詩譏楊國忠曰青青東門栁嵗宴必憔¶
　悴國忠訴于帝帝曰賦栁為譏卿則賦李者為譏朕¶
　可乎¶
徳宗儋耳龍¶
　明皇幸蜀徳宗時年十五有父老曰太孫乃儋耳龍¶
　何畏賊乎¶
<pb:KR3j0180_WYG_002-13a>¶
六合大同印¶
　肅宗在靈武鑄印徴兵其文曰六合大同¶
枕天子膝睡¶
　泌謂肅宗曰臣絶粒無家禄位茅土皆非所欲收復¶
　京城後但枕天子膝睡一覺使有司奏客星犯帝座¶
　一動天文足矣¶
五不可住¶
　肅宗既還京師泌辭去云臣有五不可住臣遇太早¶
<pb:KR3j0180_WYG_002-13b>¶
　陛下用臣太重恩太深功太髙而跡太竒力辭果去¶
香案前奏事¶
　泌與肅宗夾鑪而臥懇求退曰今陛下以隔鑪為逺¶
　此時不得請他日香案前奏事豈復可得乎¶
茶詩¶
　皇孫奉節王煎茶加酥椒之類求泌作詩泌曰旋沫¶
　番成碧玉池添酥散作琉璃眼奉節王即徳宗也¶
端居室¶
<pb:KR3j0180_WYG_002-14a>¶
　泌得請於衡嶽隠居詔即所居營端居室¶
鏁子骨¶
　泌少時身極輕能於屏風上行薰籠上立有異人云¶
　此兒十五必升騰父母惡之忽聞空中異香作蒜汁¶
　潑之恐其飛騰也既長辟穀每導引骨節珊然人謂¶
　之鏁子骨¶
八公詩¶
　有隱士八人衣冠甚異來過泌數日言仙靈事無不¶
<pb:KR3j0180_WYG_002-14b>¶
　至臨去嘆曰俗縁竟不盡可惜其心與骨泌求隨去¶
　曰不可須與他為相十年出門不復見於是作八公¶
　詩記其事亦不知為真仙歟山精歟¶
函内黑石¶
　有隠者擕一男六七嵗來云有故須南行值此男痢¶
　疾既同是道者願寄之仍留一函子曰若疾不起以¶
　此葬之乃問男曰不驕留此得乎曰得遂去八九日¶
　而殤以其函盛葬庭中薔&KR0340;架下累月其人不回試¶
<pb:KR3j0180_WYG_002-15a>¶
　發其函惟一黒石四方上有字如錐畫云神真煉形¶
　年未足化為我子功相續丞相葬之刻𤣥玉仙路何¶
　長死何促¶
後召以銀為信¶
　代宗欲相泌元載令其黨排毁百端帝不得已出泌¶
　為江西觀察判官曰後召當以銀為信後路嗣恭代¶
　魏少逰為江西觀察使載與路書云泌亦莫令在南¶
　亦莫令在北路奏泌為䖍州别駕明年春勅下除銀¶
<pb:KR3j0180_WYG_002-15b>¶
　青光禄大夫及見上喜甚曰别卿八年方處置得此¶
　賊亦㡬落其計再與卿相見何慰如之賴東宫仁孝¶
　發其謀不然不得見卿矣對曰徃年已具奏大臣若¶
　陛下以為不可即去之需事之賊皆由含容大過使¶
　之惡稔至是上曰卿知三品以上皆是賊乎且面屬¶
　卿而去乃取載意奏卿為䖍州别駕云卿意欲之其¶
　欺朕如此且平嶺南進琉璃盤面濶九寸朕以為寶¶
　乃破載家得一尺面者乃其所寄非賊而何¶
<pb:KR3j0180_WYG_002-16a>¶
門匠¶
　唐時運漕自集津上至三門皆一綱船夫倂牽一船¶
　仍和僱相近數百人挽之河流如激箭又三門常有¶
　波浪每日不能進一二百船觸一暗石即船碎如末¶
　流入旋渦中更不復見上三門篙工謂之門匠悉平¶
　陸人為之執一標指麾以風水之聲人語不相聞陜¶
　人云自古無門匠墓言皆沉死也故三門之下河中¶
　有山名米堆穀堆每綱上三門無損傷亦近百日方¶
<pb:KR3j0180_WYG_002-16b>¶
　畢所以漕運艱阻¶
醉人為祥瑞¶
　徳宗播遷人多乏食無釀酒者後京師稍寧有一醉¶
　人聚觀以為祥瑞¶
宰相不可分職¶
　徳宗既相泌令與同列分職泌曰宰相代天理物補¶
　衮之職不可分也至於給舎乃分司押事故舎人謂¶
　之六押平章事當共之若各司其局乃有司也焉得¶
<pb:KR3j0180_WYG_002-17a>¶
　謂之相帝從之¶
年號貞元¶
　徳宗初議改元帝謂泌曰本朝之盛無如貞觀開元¶
　各取一字乃改號貞元¶
郎官乘蜀馬遺補騎驢¶
　徳宗聴泌言始加給百官俸料初京師街衢乘大馬¶
　者行路之人皆識其名位乃給舎丞郎大卿監以上¶
　否則貴臣及方鎮子弟郎官皆乘蜀馬遺補或騎驢¶
<pb:KR3j0180_WYG_002-17b>¶
　加料兩月後郎官盡乘大馬及有従馬矣¶
李晟功與郭子儀異¶
　初李晟将建家廟准令二品以上祀四廟有名封者¶
　祀五廟五品以上祀三廟三品以上不須兼爵時泌¶
　以為四廟非古且禮有隆殺天子七廟諸侯五廟古¶
　制也上許立五室但祀四代空始祖之室待後五代¶
　孫祀既祧諸主以晟為始祖不祧之室可也意令功¶
　臣有逺長之圖馬燧曰郭尚父亦只立四廟泌曰李¶
<pb:KR3j0180_WYG_002-18a>¶
　晟功與郭子儀異至徳收復𤣥宗雖幸蜀肅宗自靈¶
　武至鳳翔時先皇為元帥親總戎行外藩及諸道之¶
　師共十餘萬子儀自同州來㑹戰只朔方節度耳戰¶
　勝收復回紇及四鎮之功多晟之收復也陛下再幸¶
　梁洋旁有懐光以朔方之强又反諸道已抽兵回者¶
　收復之日渾瑊在咸陽亦不來㑹其時又無元帥駱¶
　元光等皆有所統率也此乃克復全在於晟子儀豈¶
　可比哉上曰誠如卿言於是許立五廟而空西室¶
<pb:KR3j0180_WYG_002-18b>¶
受獅子百枚¶
　有布衣張子路上書言泌之短徳宗殺之謂泌曰朕¶
　皆得其誣妄且云卿受嚴震獅子百枚計價二萬貫¶
　朕料必是沙糖獅子山南地貧何處有如許金又人¶
　家用一百個金獅子作何物試使人潛勘送沙糖使¶
　猶在城卿避嫌疑諸道寄茶及口味悉皆拆開将入¶
　此賊遂敢誣罔故處置之¶
註論語¶
<pb:KR3j0180_WYG_002-19a>¶
　泌加集賢學士奏曰論語是聖人之言弟子記之而¶
　篇序之名多不近理且甚錯雜何晏集解又多舛誤¶
　臣少欲編次註釋而未暇今加學士樞務稍簡欲成¶
　素志上曰朕㓜好論語以其篇名淺近註釋又疎有¶
　意與碩儒為之卿先有此請即為置一講論殿殿成¶
　與卿日夕討論泌曰未可上曰向前帝王好用臣下¶
　著述為御製朕意不如此自㓜讀書頗有義性今欲¶
　同商量撰註朕義長則註稱御製卿義長則稱臣曰¶
<pb:KR3j0180_WYG_002-19b>¶
　令後代知君臣同心精於古訓一時盛事非欲占卿¶
　義也泌曰陛下睿聖天縱生知當合堯舜宣尼祖述¶
　堯舜者也臣識見淺短方欲解釋七十子之言豈憂¶
　占臣義乎所言未可者見梁武帝侯景及周軍至猶¶
　講老子不輟故庾信賦云縉紳以干戈為兒戲宰衡¶
　以清談為廟畧髙貴郷公與鍾繇等較量精義何救¶
　於敗今吐蕃刼盟其屯集去京無五百里陛下乃與¶
　臣講論恐邉将懈怠且為後代所笑臣忝學士偶成¶
<pb:KR3j0180_WYG_002-20a>¶
　夙志則可君臣同註乃是不急之務願待理平後圗¶
　之上曰卿凡事精深如此可謂真宰相然卿亦未得¶
　便自註終待平定後與卿同為之於是乃止¶
中和節¶
　徳宗曰前代三九皆有公㑹而上巳與寒食徃徃同¶
　時來年合是三月二日寒食乃春無公㑹矣欲於二¶
　月創置一節何日而可泌曰二月十五日以後雖是¶
　花時與寒食相值又近晦日以晦為節非佳名色二¶
<pb:KR3j0180_WYG_002-20b>¶
　月一日正是桃李開時請以二月一日為中和節其¶
　日賜大臣方鎮勲戚尺謂之裁度令人家以青囊盛¶
　百穀菓實相問遺謂之獻生子醖酒謂之宜春酒村¶
　閭祭勾芒神祈穀百僚進農書以示務本上大悦即¶
　令行之并與上巳重陽謂之三令節中外皆賜錢尋¶
　勝宴㑹¶
盧杞小心¶
　泌謂盧杞姦邪徳宗稱其小心泌曰小心乃姦臣之¶
<pb:KR3j0180_WYG_002-21a>¶
　態¶
鞋者諧也¶
　泌未相時宿内院旦杞竊泌鞋送帝所帝曰鞋者諧¶
　也當為㢸諧事且諧矣¶
燒梨¶
　泌絶粒肅宗自燒二梨以賜潁王請聮句為他年故¶
　事潁王曰先生年㡬許顔色似童兒信王曰夜抱九¶
　仙骨朝披一品衣次一王曰不食千鍾粟惟餐兩顆¶
<pb:KR3j0180_WYG_002-21b>¶
　梨帝曰天生此間氣助我化無為¶
懶殘¶
　泌在衡嶽有僧明瓚號懶殘泌察其非凡人也中夜¶
　前徃謁焉懶殘命坐發火煨芋以㗖之曰勿多言領¶
　取十年宰相¶
　　名臣傳¶
王旦¶
　王旦字子明為翰林學士嘗奏事下殿真宗目送之¶
<pb:KR3j0180_WYG_002-22a>¶
　曰與朕致太平必斯人也後拜平章事外撫四夷内¶
　和百姓官吏得職天下富庶頌聲洋溢旦之力也¶
王曾¶
　王曾字孝先真宗好神仙築昭應景靈宫用臣領使¶
　以曾為景靈宫使不拜忤㫖罷參政召為宰相真宗¶
　彌留之際沮明獻臨朝之議請太子監國明大義以¶
　安社稷天下賴焉¶
冦凖¶
<pb:KR3j0180_WYG_002-22b>¶
　冦凖字平仲少知巴東縣有野水無人渡孤舟盡日¶
　横之句時以為若得用必濟大川後通判鄆州召見¶
　太宗曰知卿有深謀逺慮試為朕决一事東宫所為¶
　不法他日必為桀紂欲廢之則宫中自有兵甲恐因¶
　而召亂凖曰請東宫於某處攝行禮左右侍衛皆令¶
　従之陛下捜其宫中果有不法之器俟還而示之隔¶
　下左右勿令入而廢之一黄門力耳上以為然及東¶
　宫出因捜得淫刑之器有剜眼挑筋摘舌等物東宫¶
<pb:KR3j0180_WYG_002-23a>¶
　服罪遂廢之立章聖為太子景徳初拜相㑹契丹冦¶
　澶淵大臣議宜圗西南之幸凖曰王欽若江南人故¶
　請陛下幸金陵陳堯叟蜀人故請陛下幸成都乃請¶
　親征大敗契丹至令講和者凖之力也嘗㑹食中書¶
　有羮汙鬚丁謂與拂之凖曰君為參預大臣而與官¶
　長拂鬚耶章聖倦政謂迎合太后臨朝之謀凖奏曰¶
　太子睿徳足以任天下之事丁謂恃才而挾姦曹利¶
　用恃權而使氣皆不可輔㓜主明日謂之黨以不軌¶
<pb:KR3j0180_WYG_002-23b>¶
　中凖坐是罷相貶雷州司户道出公安剪竹挿神祠¶
　前曰凖心若負朝廷此竹必不生不然枯竹當再生¶
　其竹果生後范仲淹作藥石詩言凖無辜上将復其¶
　位其月死於貶所天下以比魏鄭公狄梁公¶
晏殊¶
　晏殊字同叔七嵗能文章判南衙時章獻太后以¶
　㣲時得幸張耆有力天聖中太后以耆為樞宻使殊¶
　曰朝廷雖乏賢亦宜中材處之如耆者但富貴之可¶
<pb:KR3j0180_WYG_002-24a>¶
　也忤太后㫖坐以笏擊僕𨽻出守南京召為參政太¶
　后謁太廟欲衮服殊言周禮有王后服不可亂其法¶
　度慶厯中為宰相及葬賜碑曰舊學之碑¶
丁謂¶
　丁謂字謂之天禧中拜相充章聖山陵使與押班雷¶
　允恭擅移陵域事敗貶崖州司户在朱崖教民造屋¶
　日賦一詩號知命集嘗以家財數萬與土人商販不¶
　取利其人問所欲謂曰欲煩齎家書至洛陽乃作陳¶
<pb:KR3j0180_WYG_002-24b>¶
　情表與家書令之寄西京留守俟有中貴人到洛與¶
　留守同宴即投之君當收下獄後有酬賞其人如教¶
　留守得書大驚不敢拆遂奏之其表叙冊立之功曰¶
　臣有彌天之罪亦有彌天之功上釋其人厚賜遣還¶
　徙謂雷州諌官劉隨曰彼擅移於陵域将不利於嗣¶
　君固合取彼頭顱置諸郊廟初為布衣時遇道士曰¶
　他日似李徳裕而稍優果如其言¶
趙稹¶
<pb:KR3j0180_WYG_002-25a>¶
　趙稹字仲㣲為益州路轉運使天聖中上殿上曰先¶
　帝時詔益州市錦六千疋時有姓趙者知州止市千¶
　疋還是卿否稹曰是未㡬大用¶
石延年¶
　石延年字曼卿真宗曰朕知卿有才乆矣但聞卿好¶
　飲酒恐醉不能了事延年曰臣非好飲酒蓋以自釋¶
　耳然臣雖醉其於臨事愈於不醉之人¶
蔡齊¶
<pb:KR3j0180_WYG_002-25b>¶
　蔡齊字子思真宗臨軒䇿士夜夢殿下菜齊上見其¶
　姿狀堂堂曰得人矣特詔給金吾七人清道自齊始¶
范仲淹¶
　范仲淹字希文知開封事决事如神京師謡曰朝廷¶
　無憂有范君京師無事有希文每奏事多陳治亂歴¶
　詆大臣不法言者以仲淹離間君臣落職知饒州司¶
　諫髙若訥言貶黜猶輕歐陽修上書救之亦得罪余¶
　靖尹洙皆坐朋黨被黜蔡襄作四賢一不肖詩不肖¶
<pb:KR3j0180_WYG_002-26a>¶
　指若訥也寶元中元昊叛上知其才兼文武起帥延¶
　安日夕訓練精兵賊聞之曰無以延州為意今小范¶
　老子腹中自有數萬兵甲不比大范老子可欺也戎¶
　人呼知州為老子大范謂雍也後知慶州時王師定¶
　川之敗議㸃鄉軍仲淹令刺其手及兵罷環慶路皆¶
　復得為農上以四路都招討委之仲淹與韓琦恊謀¶
　必欲收復靈夏横山之地邉上謡曰軍中有一韓西¶
　賊聞之心骨寒軍中有一范西賊聞之驚破膽元昊¶
<pb:KR3j0180_WYG_002-26b>¶
　大懼遂稱臣¶
陳堯佐¶
　陳堯佐字希元修真宗實録特除知制誥舊制須召¶
　試惟楊億與堯佐不試而授景祐中拜相星變地震¶
　堯佐上言王隨位在臣上而病不任事程林位在臣¶
　下其變皆臣之責上章求罷出判鄭州薨諡文惠兄¶
　堯叟終平章事弟堯咨節度使皆舉進士第一人兄¶
　弟貴盛當世少比堯佐退居鄭圃尤好詩什張士遜¶
<pb:KR3j0180_WYG_002-27a>¶
　判西京以牡丹花及酒遺之堯佐答曰有花無酒頭¶
　慵舉有酒無花眼懶開正向西園念蕭索洛陽花酒¶
　一時來堯咨精於弧矢天下謂之神射自號小由基¶
狄青¶
　狄青字漢臣時元昊叛屢将兵出戰四年間大小二¶
　十五陣八中流矢人呼為狄天使上觀其儀表曰朕¶
　之關張也於是有狄萬之稱以一足以敵萬也初青¶
　在軍伍間韓魏公范文正一見皆稱其有将相之器¶
<pb:KR3j0180_WYG_002-27b>¶
　果能為國立功為時名将及討儂賊回稍自矜大而¶
　禁旅多附時議頗疑之¶
謝絳¶
　謝絳字希深章獻臨朝日久頗信方術之士出入禁¶
　中絳上言此皆左道亂政之本自古衰亂之世女謁¶
　用事方有此等事又引褒姒滅周以諫廢郭后皆合¶
　經㫖擢知制誥文章有元白風為郡務在教化時以¶
　比杜詩¶
<pb:KR3j0180_WYG_002-28a>¶
鄭戩¶
　鄭戩字天休除知開封府府吏馮元者姦巧通結權¶
　貴京師號為立地京兆尹戩窮其罪流於海島後移¶
　守長安有表曰聴嚴宸之鐘鼓未卜何辰植勁栢於¶
　雪霜更觀晚節上稱誦者數四代范仲淹為四路招¶
　討置府於涇嘗慨然慕郭代公功業元昊擁衆臨黑¶
　山戩勒兵廵邉趨蓮花堡時天寒風勁置酒髙㑹旗¶
　幟綘野鈸鼓聒天敵衆十萬相顧不敢動元昊曰我¶
<pb:KR3j0180_WYG_002-28b>¶
　已遣使稱臣朝廷何為復用此公䕶諸将其畏如此¶
石介¶
　石介字守道徂徠山人也文章學術天下宗師皆呼¶
　為徂徠先生著宋頌十篇猗那清廟無以加也慶厯¶
　三年天下所謂賢士大夫必用於兩府侍從臺諫之¶
　官宋之用人於兹為盛介作慶厯聖徳詩¶
杜衍¶
　杜衍字世昌慶歴四年拜相力止内降之弊時有權¶
<pb:KR3j0180_WYG_002-29a>¶
　要干請者上曰朕内降不難然宰相衍公正介執必¶
　不出勅或有不得已而降㫖衍皆收之俟及十數即¶
　封還之上嘗曰衍助我多矣然權幸交惡之未㡬罷¶
　相初衍既貴有女其夫人憐之必求佳壻衍以文章¶
　器業為天下第一無如蘇舜欽乃以妻之及衍在中¶
　書權幸欲去之以舜欽監進奏院市故紙監臨自盗¶
　除名以撼動衍衍亦以此求退¶
王質¶
<pb:KR3j0180_WYG_002-29b>¶
　王質字子野范仲淹以言事貶饒州質時知開封府¶
　出餞東門或曰何為自陷朋黨質曰昔徐誨不負楊¶
　臨賀今質願附范饒州慶厯中杜韓富范諸公在兩¶
　府名士並布臺諫於是道不同者有朋黨之論既而¶
　諸公皆出外補而蘇舜欽輩以酒食之過下獄竄逐¶
　質大慟曰天下所以治者衆賢扶持之今賢者日退¶
　此可憂也人世一頃耳吾不樂在於世矣遂以憂憤¶
　而卒質以七月二十六日生以是日卒人皆異之¶
<pb:KR3j0180_WYG_002-30a>¶
　¶
　¶
　¶
　¶
　¶
　¶
　¶
　¶
<pb:KR3j0180_WYG_002-30b>¶
　¶
　¶
　¶
　¶
　¶
　¶
　¶
　類説卷二¶
