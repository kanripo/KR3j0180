# -*- mode: mandoku-view; -*-
#+TITLE: 類說
#+DATE: 2015-08-24 23:26:32.303856
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷五十五]目錄
<pb:KR3j0180_WYG_055-1a>¶
欽定四庫全書¶
　類説目録¶
　　卷五十五¶
　　　玉壺清話¶
　　　　上問吕溱安否　　星名周伯¶
　　　　李建中詩　　　　謝靈運托生為邉鎬¶
　　　　選純孝三士談經　范果進詩¶
　　　　西齋潤筆　　　　五子登科¶
<pb:KR3j0180_WYG_055-1b>¶
　　　　房相蒼頭　　　　城隍督修夷陵縣宇¶
　　　　楊大年作詩預宴　懐玉山人¶
　　　　同甲同休戚　　　保守門閥¶
　　　　泗水發願文　　　王禹偁詩表¶
　　　　李韓書詞　　　　逞藝傷生¶
　　　　御屏書楊徽之十聨¶
　　　　茂直免死　　　　酆都觀主¶
　　　　君臣隆替有限　　賜錢償逋¶
<pb:KR3j0180_WYG_055-2a>¶
　　　　氷壺先生　　　　治烏髭牢齒歌¶
　　　　治殺生獄　　　　咎太尉知人¶
　　　　太祖討蜀　　　　花項漢為天子¶
　　　　水銀知制誥　　　射覆¶
　　　　四夷來王賦　　　元厚之詩¶
　　　雜説¶
　　　　曽魯公帖　　　　陳希夷戒种放¶
　　　　党進掉書袋　　　父為所由¶
<pb:KR3j0180_WYG_055-2b>¶
　　　　唐酒價　　　　　奏按中名次公者¶
　　　　落第紫微揀停殿院¶
　　　　邵父陳母　　　　夢六印懸劍鋒¶
　　　　太宗問蟫字　　　胡旦取珍噐貸金¶
　　　　養民寡欲　　　　西河急奏¶
　　　　太祖誅譛者　　　高陽關奏¶
　　　　陶穀鸞膠曲¶
　　　冷齋夜話¶
<pb:KR3j0180_WYG_055-3a>¶
　　　　改易古詩　　　　二禽名¶
　　　　横陳　　　　　　奪胎換骨法¶
　　　　李格非論文　　　秀關西語¶
　　　　象外句　　　　　滿城風雨近重陽¶
　　　　十四字師號　　　竹詩¶
　　　　崑體　　　　　　持棊謎¶
　　　　没浩蕩　　　　　張天覺草書¶
　　　　東坡詩　　　　　太祖逺略¶
<pb:KR3j0180_WYG_055-3b>¶
　　　　丁晉公詩　　　　崔徽頭子詞¶
　　　　荆公女詩　　　　筍名稚子¶
　　　　北征詩　　　　　長公主挽詞¶
　　　　李杜韓歐四家詩集¶
　　　　漁網石上詩　　　墨梅¶
　　　　呉城龍女　　　　牡丹偈¶
　　　　白樂天詩　　　　東坡詞¶
　　　　華亭船子和尚偈　老杜詩¶
<pb:KR3j0180_WYG_055-4a>¶
　　　　李元膺詞　　　　石曼卿墜馬¶
　　　　道人肝臟饅頭　　坡谷秦三宫詩¶
　　　大酒清話¶
　　　　恵花酒詩　　　　竊詩¶
　　　　陳亞及第　　　　平似稱明似鏡¶
　　　　孫山得觧　　　　講易¶
　　　　嘲任轂詩　　　　敎坊進口號¶
　　　　羊雪二詩　　　　皮歸相嘲¶
<pb:KR3j0180_WYG_055-4b>¶
　　　　臘月養蚕　　　　陳亞詩¶
　　　　賀四廂太保啓　　觀君風采必不甚高¶
　　　　送客詩　　　　　假蝗蟲¶
　　　　宣水　　　　　　亂寫試卷¶
　　　　孔門上哲　　　　對属¶
　　　　末厥　　　　　　二書生賦詩¶
　　　漁樵閒話¶
　　　　老忠化虎　　　　玉樹曲¶
<pb:KR3j0180_WYG_055-5a>¶
　　　　隠娘敎習撃刺之法¶
　　　　衡山老虎¶
　¶
　¶
　¶
　¶
　¶
　¶
<pb:KR3j0180_WYG_055-5b>¶
　¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷五十五
<pb:KR3j0180_WYG_055-6a>¶
欽定四庫全書¶
　類說卷五十五　　　　　　宋　曽慥　編¶
　　玉壺清話¶
上問吕溱安否¶
　熈寜初吕溱尹京上殿府推官周約随後上忽問曰¶
　卿體中安否對曰無事須臾又問卿果無恙曰臣不¶
　敢強時吕公容采無少虧將退又問約曰卿見吕溱¶
　如何對曰以臣觀溱似亦無事吕出殿門深疑整巾¶
<pb:KR3j0180_WYG_055-6b>¶
　拂靣索鏡自照問周曰公果見溱如何曰龍圖無自¶
　疑容采安靜後數日果感疾不起以此知聖明非凡¶
　見可及也¶
星名周伯¶
　景徳二年有巨星見于天氐之西光芒如金丸無有¶
　識者春官正周克明言按天文録荆州占其星名周¶
　伯語曰其色金黄其光煌煌所見之國太平而昌又¶
　按元命苞義曰徳星時澶淵凱旋六合平定宜此星¶
<pb:KR3j0180_WYG_055-7a>¶
　之見¶
李建中詩¶
　李建中能書草𨽻為詩清淡如其人有杭州望湖樓¶
　詩云小艇閒撑處湖天景亦㣲春波無限緑白鳥自¶
　由飛落日孤汀逺輕烟古寺稀時携一壺酒到戀晚¶
　凉歸西湖詩云漲烟春氣重貯月夜痕深毎喜誦楞¶
　嚴經四句云將聞持佛戒何不自聞聞復翳根除塵¶
　消覺圓净凡起居皆咏之¶
<pb:KR3j0180_WYG_055-7b>¶
謝靈運託生為邉鎬¶
　江南邉鎬初生其父忽夢謝靈運持刺來謁自稱前¶
　永嘉守修髯秀采骨清神竦所披衣巾輕若烟霧曰¶
　欲託君為父子頃寄浙西飛來峯翻譯金剛經有未¶
　合佛㫖處願生君家刋正慎勿以葷羶啖我七嵗放¶
　我出家為僧以畢前經夢訖鎬生貌類夢中者父愛¶
　之小字康樂成童聪敏堅求出家其父不允以葷迫¶
　之及冠強為娶後嗣主愛其博雅累用之而柔懦寡¶
<pb:KR3j0180_WYG_055-8a>¶
　㫁惟好釋氏初從軍平建州惟務全活人號邉羅漢¶
　及充湘潭號邉菩薩及帥潭政出多門絶無威㫁楚¶
　人失望人號邉和尚¶
選純孝三士談經¶
　真宗喜談經一日命馮元談易曰朕欲選純孝之士¶
　三人便裘頂㡌横經並坐暇則薦茗果盡談論削去¶
　進説之儀元薦查道李虚已李行簡三人真宗立召¶
　俾陪侍喜曰朕得人矣¶
<pb:KR3j0180_WYG_055-8b>¶
范果進詩¶
　太宗收并州凱旋范果為縣令進詩有千里版圖來¶
　浙右一聲金皷下河東之句¶
西齋潤筆¶
　李翰於和凝榜及第後與座主同任學士凝作相翰¶
　為承㫖適當批詔次日於玉堂輒開和相舊閤悉取¶
　圖畫器玩留詩云座主登庸歸鳯閣門生批詔主鼇¶
　頭玉堂舊閣多珎玩可作西齋潤筆不¶
<pb:KR3j0180_WYG_055-9a>¶
五子登科¶
　竇禹鈞生五子儀侃儞儼偘皆相繼登科馮瀛王贈¶
　禹鈞詩云靈椿一樹老丹桂五枝芳¶
房相蒼頭¶
　石熈載少時於嵩陽道中遇一叟曰真太平宰相也¶
　吾㓜為唐相房元齡檢書蒼頭公酷似房公仍嘱曰¶
　善事真主語訖即滅後為太宗掌書記踐祚七年拜¶
　平章事¶
<pb:KR3j0180_WYG_055-9b>¶
城隍督修夷陵縣宇¶
　寳元初宋正基知峽州一夕夢一吏云城隍神遣某¶
　督修夷陵縣廨宇不宜後時連三夕夢之明日報歐¶
　陽永叔謫夷陵令宋感其夢待之特異歐公益事謙¶
　謹每禀白必歛板於庭俟宋入門先降階接之¶
楊大年作詩預宴¶
　楊大年二十一為光禄丞三月後苑曲宴公不得預¶
　以詩贈舘職曰聞戴宫花滿鬂紅上林&KR0093;管侍重瞳¶
<pb:KR3j0180_WYG_055-10a>¶
　蓬萊咫尺無因到始信仙凡逈不同上聞即日直集¶
　賢院令預晚宴¶
懐玉山人¶
　楊大年祖文逸仕後唐玉山令有道士來謁稱懐玉¶
　山人斯須不見大年遂生後年三十七為學士晝寢¶
　玉堂夢道士稱懐玉山人䄂出一牒寫三十七字大¶
　年驚曰得非數乎道士㣲咲又曰可添乎道士命筆¶
　止添一紀為四十九至其數果卒¶
<pb:KR3j0180_WYG_055-10b>¶
同甲同休戚¶
　李濬與李宗諤同宗同甲後一日而生平日休戚一¶
　同宗諤死濬後一日¶
保守門閥¶
　真宗謂李宗諤曰國朝將相之家世緒不墜相惟昉¶
　將惟曹彬爾聞卿家尤更雍穆有法朕惟二聖基業¶
　亦如卿家保守門閥¶
泗水發願文¶
<pb:KR3j0180_WYG_055-11a>¶
　李宗諤奏汴渠流尸蔽河而下暴露灘渚上惻然御¶
　製泗水發願文勅勒石於淮亭嵗給錢百緡修齋醮¶
　各七日官給錢收瘞御製略云嗟乎灘磧之上競食¶
　者烏鳶島渚之間爭餐者魚鱉汝等孽非他造殃盡¶
　自貽仕官者怙勢以凌民為民者欺心而冒法仗兹¶
　浣滌各遂起騰悟諸佛本空之原體太上真虚之理¶
王禹偁詩表¶
　王禹偁嘗作二黜賦以見志後知制誥忤時相出知¶
<pb:KR3j0180_WYG_055-11b>¶
　黄州蘓易簡榜下放孫何等進士三百餘人奏曰禹¶
　偁禁林宿儒累為遷客臣欲令榜下諸生送于郊奏¶
　可之禹偁作詩謝曰綴行相送我何榮老鶴乘軒愧¶
　谷鶯三入承明不知舉看人門下放諸生時交親循¶
　時好惡不敢迎近獨竇元賔執手泣於閤門曰天乎¶
　得非命耶公後以詩謝曰惟有南京竇員外為予垂¶
　涙閤門前至郡未㡬二虎鬬於境一死郡鷄夜鳴冬¶
　雷而雹司天奏守土者當其咎即命徙蘄謝表曰宣¶
<pb:KR3j0180_WYG_055-12a>¶
　室鬼神之問不望生還茂陵封禪之文止期身後閱¶
　月而卒太宗嘗戒曰卿聦明文章不下韓桞但剛不¶
　容物人多沮卿使朕難庇¶
李韓書詞¶
　李榖與韓熈載早同筆硯分携約曰各以才命選其¶
　主糓顯徳中仕周為平章事熈載仕江南李先主為¶
　光政殿學士熈載貽糓書曰江南果相我長駈以定¶
　中原糓答曰中原茍相我下江南如探囊中物耳後¶
<pb:KR3j0180_WYG_055-12b>¶
　果作相親征江南而熈載已卒¶
逞藝傷生¶
　仁宗讀五代史至周太祖臨水引弓射兩鳬一發疊¶
　貫從臣稱賀上掩卷曰逞藝傷生非朕所喜也内臣¶
　鄭昭信掌内應十五年常戒曰動活之物不得擅烹¶
　深惡於殺也¶
御屏書楊徽之十聯¶
　楊徽之太宗聞其詩名盡索所着選集中十聯書於¶
<pb:KR3j0180_WYG_055-13a>¶
　御屏¶
茂直免死¶
　張茂直少買𤓰於圃翁倚鋤睨曰子不乆當㫁頸下¶
　刄之際稍速則死稍緩則生果獲免必享富貴無何¶
　慕容彦超據兖例駈守埤周師破敵擁城者例斬至¶
　茂直挾刃者曰汝髪甚修鬒惜為頸血所汚可先㫁¶
　之茂直徐理髪得免後為知制誥¶
酆都觀主¶
<pb:KR3j0180_WYG_055-13b>¶
　王顯少為太宗給侍赤脚道者相曰此兒須為將相¶
　但無隂徳耳及長太宗曰爾非儒家全寡學問他日¶
　富貴不免面牆取軍戒三篇令誦之咸平中出師定¶
　州便宜從事忽道士通謁自稱酆都觀主笑則口角¶
　至耳亂髪若剛鬛謂曰昨日上帝牒番魂二萬至本¶
　觀死於公手公果殺之則功冠於世然减算十二年¶
　二端請裁之顯謂風狂叱起後數日契丹引數萬騎¶
　獵於威勝軍境顯引兵襲撃大破之斬二萬級露布¶
<pb:KR3j0180_WYG_055-14a>¶
　至闕召為樞相數稔而卒¶
君臣隆替有限¶
　劉昌言太宗時為起居郎善捭闔以迎主意未㡬以¶
　諌議知宻院君臣之㑹隆替有限一旦上眷忽觧曰¶
　劉某奏對皆操南音朕理㑹一字不得¶
賜錢償逋¶
　李文靖公沆初知制誥太宗知其窮多負人息錢曰¶
　沆為一制誥俸入㡬何豈暇償逋耶特賜錢百萬令¶
<pb:KR3j0180_WYG_055-14b>¶
　償之後為相當太平無一事凡封章建議更張悉屏¶
　之謂所親曰無以報國用安黎庶耳¶
氷壺先生¶
　太宗命蘓易簡講文中子有楊素遺子食經羮藜含¶
　糗之説上因問食品何物最珍對曰物無定味適口¶
　者珎臣止知虀汁為美臣憶一夕寒甚擁爐痛飲夜¶
　半吻燥中庭月明殘雪中覆一虀盎連咀數根臣此¶
　時自謂上界仙厨鸞脯鷺胎殆恐不及屢欲作氷壺¶
<pb:KR3j0180_WYG_055-15a>¶
　先生𫝊記其事因循未暇也上笑而然之¶
治烏髭牢齒歌¶
　張師貞年五十齒已疎揺後十餘年巨臠大胾利若¶
　刀截嘗得藥方叙曰元亨在天聖中登岳頂至明星¶
　舘故基下得㫁碑彷彿有古文乃治口齒烏鬚藥歌¶
　一首曰猪牙皁角及生薑西國升麻蜀地黄木律旱¶
　蓮槐角子細辛荷蒂(剪荷葉/心子也)要相當青鹽等分同燒¶
　煅研細將來使最良揩齒牢牙髭鬂黒誰知世上有¶
<pb:KR3j0180_WYG_055-15b>¶
　仙方¶
治殺生獄¶
　邵倅關蔚宗鏤板印觀音像王元懌待制撰文云都¶
　官鞏彦輔夢兩緋衣召入大府有紫衣當案者此王¶
　也廡下以沙盆剔囚目研之餘斷腕截耳不可類述有¶
　頃一官至訶鞏觧衣鞏自陳有官無罪官怒曰此治¶
　殺生獄豈問官耶鞏窘呼觀音名號囚者皆和而殘¶
　者完繋者釋鞏乃蘓¶
<pb:KR3j0180_WYG_055-16a>¶
昝太尉知人¶
　昝居潤太尉不識字毎案牘以左手持巨筆畫一長¶
　畫雖狡吏善詐摹之必敗沈倫在幕府常曰沈推官¶
　行歩端重如履廟堂必為宰相力薦於太祖後果作¶
　相沈以昝不知書其子孫皆召於家庭建學敎如已¶
　子以報其知人之徳也¶
太祖討蜀¶
　太祖採聴明逺有自蜀來者問曰劍外有何事對曰¶
<pb:KR3j0180_WYG_055-16b>¶
　但聞城郭皆誦苦熱詩曰煩暑欝蒸無處避凉風清¶
　冷㡬時來上曰蜀民思吾之來也時已下荆楚孟昶¶
　有唇亡齒寒之懼而西討無名昶遣蠟丸間道徃西¶
　凉結劉鈞為援為朝廷所獲太祖曰興師有名矣命¶
　王全斌討之執昶赴闕大將王仁贍先歸乞見恐其¶
　惡暴露厯數全斌等貪財瀆貨太祖笑曰納李廷¶
　珪妓擅開豐徳庫取金寳此又誰耶仁贍惶怖上曰¶
　此行清介畏慎者止曹彬一人耳臺臣請深治征蜀¶
<pb:KR3j0180_WYG_055-17a>¶
　諸將士盡釋之¶
花項漢為天子¶
　魏人柴翁有女在唐莊宗掖庭明宗入洛遣出宫父¶
　母迎之奩具計直千萬分半與父母令歸曰兒見郵¶
　舎隊長黝色花項雀形者極貴人也願事之父母不¶
　能奪問之乃郭威也一日謂郭曰君貴不可言妾有¶
　貲五百萬願奉君以發其身周祖因其貲得為軍司¶
　柴翁知冥間事一日忽大笑妻問之但笑不止因飲¶
<pb:KR3j0180_WYG_055-17b>¶
　以酒極醉乃曰花項漢將為天子¶
水銀知制誥¶
　夏侯嘉正太宗時為正言直舘喜丹竈嘗曰使我得¶
　水銀銀半兩知制誥一日平生足矣二願俱不遂而¶
　卒¶
射覆¶
　丁文果善射覆太宗置一物器中文果曰蘤蘤華華¶
　山中採花雖無官職一日兩衙啓之乃蜂也又取一¶
<pb:KR3j0180_WYG_055-18a>¶
　物令射文果曰有頭有足不石即玉欲要縮頭不能¶
　入腹乃壓書石龜也¶
四夷來王賦¶
　錢熈泉人進四夷來王賦太宗擢為舘職有司請試¶
　上曰試官前進士趙某親自選中¶
元厚之詩¶
　元厚之文詞老而不衰懐荆南舊遊云去年曾醉海¶
　棠叢聞説新枝發舊紅昨夜夢回花下飲不知身在¶
<pb:KR3j0180_WYG_055-18b>¶
　玉堂中¶
　　雜説¶
曽魯公帖¶
　曽魯公年垂八十筆力尚壯曽子宣謫守番陽手簡¶
　云扶揺方逺六月不息消長以道七日自當來復¶
陳希夷戒种放¶
　陳搏隠華山㓜時戲渭水一青衣媪抱至懐中乳之¶
　日令汝更無嗜欲聦悟過人先生嘗戒門人种放曰¶
<pb:KR3j0180_WYG_055-19a>¶
　子他日遭逢明主名動天闕名者古今美器造物者¶
　深忌之天地間無完名子名將有物敗之放晚節侈¶
　飾過度營産滿雍鎬間遂䘮清節¶
党進掉書袋¶
　党進不識一字朝廷遣防秋於高陽辭日須欲致詞¶
　閤門曰太尉邉臣不須如此進性強狠堅欲致之搢¶
　笏前跪多時不能道一字忽仰靣瞻上表厲聲曰臣¶
　聞上古其風朴畧願官家好將息仗衛掩口後左右¶
<pb:KR3j0180_WYG_055-19b>¶
　問曰太尉何故念此兩句進曰我常見措大愛掉書¶
　袋我亦掉兩句要得官家知我讀書¶
父為所由¶
　凌䇿侍郎其父曽為鎮所由䇿方成童父携拜安鴻¶
　漸乞立一名鴻漸滑稽輕薄因命名曰敎之盖言所¶
　由生也䇿後長立頗衘之¶
唐酒價¶
　真宗嘗問近臣唐酒價㡬何無能對者丁晉公曰毎¶
<pb:KR3j0180_WYG_055-20a>¶
　升三十上曰何以知之曰杜甫詩云速來相就飲一¶
　斗愜有三百青銅錢是知一升三十也¶
奏案中名次公者¶
　梁適随判院盧南金上殿奏案中有名次公者仁宗¶
　問曰因何名次公南金以明法不能對適曰漢黄覇¶
　字次公上曰卿是何人曰詳議官梁適又問那個梁¶
　家曰祖顥父固俱中甲科上曰恠卿面貌酷似梁固¶
　他日適奏曰臣父祖頃事太宗真宗不知陛下何以¶
<pb:KR3j0180_WYG_055-20b>¶
　知之上曰天童閤有名臣頭子朕觀之甚熟適後除¶
　記注知制誥至翰林學士除目皆出御批不十年至¶
　台輔筆談載次公事乃龎莊敏¶
落第紫㣲㨂停殿院¶
　張去華甲科直舘越職上言知制誥張澹盧多遜殿¶
　院帥頑詞學荒淺願校優劣太祖立召澹軰臨軒重¶
　試委陶糓考較上選多遜入格餘並黜之時諺謂澹¶
　為落第紫㣲頑為㨂停殿院去華除右補闕士論短¶
<pb:KR3j0180_WYG_055-21a>¶
　之後十六年不遷反不逮平進者談苑亦載¶
邵父陳母¶
　邵煜知廣州鑿内河以泊舟楫不為&KR0275;風所害陳世¶
　卿代之奏乞免本州計口買鹽之害五羊之民始有¶
　衣食廣人歌曰邵父陳母除我二苦¶
夢六印懸劍鋒¶
　張乖崖鎮益屢乞代王文正奏除凌䇿少嘗夢人以¶
　六印懸劍鋒以授之後在劍外凢六任¶
<pb:KR3j0180_WYG_055-21b>¶
太宗問蟫字¶
　凌䇿辟楊蟫為益倅奏名上太宗不識蟫(音/尋)字詔問¶
　立名之因奏曰先臣命之不知其由兄蚡弟蛻盡旁¶
　虫今已孤不敢輒更上曰蟫有何義曰臣聞出羽陵¶
　蠧書曰白魚䖝也上曰古人名字以日月山川隠疾¶
　尚恐稱呼有碍今以細碎㣲類例名其子何謂也御¶
　筆特去䖝止賜名覃¶
胡旦取珎器貸金¶
<pb:KR3j0180_WYG_055-22a>¶
　胡旦大監出知明州同年董儼給事知揚州延留甚¶
　歡入後舘出妓侍宴悉皆尚方珎器旦曰人生㑹合¶
　難得來日能枉駕敝舟數盃可乎又曰珍噐家貧未¶
　識可畧假借夸示妻孥董以具奩盡貯送舟中明日¶
　五更不告而行至餘杭薛映大諌亦榜下生也首問¶
　過維揚見董同年否旦曰望之材噐英邁竒男子也¶
　然止是性貪一日旦謂映曰貸二千緡創鑑湖别墅¶
　鄞麾纔罷便當謝病扁舟釣於越溪薛不得已贈白¶
<pb:KR3j0180_WYG_055-22b>¶
　金三百星後知制誥王繼恩平蜀以銀數千兩賂旦¶
　託為褒詔事敗旦貶潯州便殿賜玦¶
養民寡欲¶
　王昭素學行高世鰥居絶欲四十年顔如渥丹太宗¶
　召至(闕/)　　　　坐講乾卦至九五飛龍在天整巾¶
　稽首改容而説曰此文正陛下今日留禁中月餘上¶
　詢治世養身之術昭素曰治世莫若養民養身莫非¶
　寡欲上書其語于御屏¶
<pb:KR3j0180_WYG_055-23a>¶
西河急奏¶
　慶厯中王師失律于西河數大將䧟没急奏至已旬¶
　日大臣固緩之上因御化成殿老卒擁箒嘆曰可惜¶
　劉太尉上恠問之對曰官家豈不知劉太尉與五六¶
　大將一時殺了即觧衣帶書進呈曰臣之營州西虎¶
　翼一營盡析臣壻亦没此書家人急報也上急召執¶
　政視之大臣始奏得報未審候旦夕得其詳方奏乞¶
　寛聖慮上厲聲曰事至如此猶言乞寛聖慮卿忍人¶
<pb:KR3j0180_WYG_055-23b>¶
　也宰相因乞骸骨¶
太祖誅譛者¶
　開寳中或奏太祖曰晉王天日姿表恐物情附之為¶
　京尹肆意不戢吏縱法以結豪俊陛下當圖之上怒¶
　曰朕與晉弟雍睦起國和孝相保他日欲令管勾天¶
　下公事小人敢離我手足亟令誅之¶
高陽關奏¶
　太宗嗣位高陽關奏妖氣夜起横亘北陸邉情頗揺¶
<pb:KR3j0180_WYG_055-24a>¶
　上召向敏中議之向奏曰崔翰領節高陽恃功恣横¶
　陛下宜召還誅之以壓妖氣上曰是何言歟翰以其¶
　能㧞於行伍遂建節旄料渠不肯孤朕也上遣一詞¶
　臣宣撫慰勞而已妖祲自消邉心亦寜¶
陶榖鸞膠曲¶
　國初朝廷遣陶榖使江南以假書為名寔使覘之丞¶
　相李榖以書抵韓熈載云五桞公驕甚其善待之榖¶
　至果如李所言熈載曰陶秀實非端介者其守可隳¶
<pb:KR3j0180_WYG_055-24b>¶
　因令留宿候寫六朝書畢舘留半年熈載遣歌兒秦¶
　弱蘭詐為驛卒之女敝衣竹釵擁箒洒掃榖見之而¶
　喜遂犯慎獨之戒作小闋贈之後數日李主宴于清¶
　心堂命玻璃巨鍾滿酌之榖毅然不顧出蘭于席歌¶
　前闋以侑之榖大慚倒載吐茵尚未許罷大為李主¶
　所薄詞名風光好云好姻縁惡姻縁只得郵亭一夜¶
　眠别神仙琵琶撥盡相思調知音少待得鸞膠續鳯¶
　絃是何年逮歸京師鸞膠之曲已喧因是卒不大用¶
<pb:KR3j0180_WYG_055-25a>¶
　　冷齋夜話¶
改易古詩¶
　温公曰魏野詩云燒葉爐中無宿火讀書窓下有殘¶
　燈俗人易葉為藥魯直曰老杜詩云黄獨無苖山雪¶
　盛黄獨者芋魁小者耳俗人易為黄精如淵明詩悠¶
　然見南山俗人易曰望南山¶
二禽名¶
　退之詩云喚起窓全曙催歸日未西魯直云二禽名¶
<pb:KR3j0180_WYG_055-25b>¶
　也催歸子規也喚起聲如絡絲圓轉清亮偏于春曉¶
　鳴江南謂之喚春¶
横陳¶
　王荆公曰千林無葉芘華身黄菊分香委路塵嵗晚¶
　蒼官纔自保日高青女尚横陳又曰木落岡巒因自¶
　獻水歸洲渚得横陳山谷曰自獻横陳事見相如賦¶
　楞嚴經亦曰於横陳時味如嚼蠟¶
奪胎換骨法¶
<pb:KR3j0180_WYG_055-26a>¶
　黄魯直云詩意無窮人才有限以有限之才追無窮¶
　之意雖少陵淵明不得工也然不易其意而造其語¶
　謂之換骨法規模其意形容之謂之奪胎法如鄭谷¶
　十月菊曰自縁今日人心别未必秋香一夜衰此意¶
　甚佳病在氣不長曽子固曰詩當使人一覧語盡而¶
　意有餘荆公菊詩云千花百卉凋零後始見閒人把¶
　一枝東坡則曰萬事到頭都是夢休休明日黄花蝶¶
　也愁又如李白詩曰鳥飛不盡暮天碧又曰青天盡¶
<pb:KR3j0180_WYG_055-26b>¶
　處没孤鴻然其病如前所論山谷詩云不知眼界濶¶
　多少白鳥去盡青天回凡此之類皆換骨法也顧况¶
　詩云一别二十年人堪㡬回别荆公云一日君家把¶
　酒盃六年波浪與塵埃不知烏石江邉路到老相尋¶
　得㡬回樂天詩云臨風杪秋樹對酒長年身醉貌如¶
　霜葉雖紅不是春東坡云兒童悞喜朱顔在一笑那¶
　知是酒紅凡此之類皆奪胎法也¶
李格非論文¶
<pb:KR3j0180_WYG_055-27a>¶
　李格非曰諸葛孔明出師表李令伯陳情表劉伯倫¶
　酒徳頌陶淵明歸去來引皆沛然如肝肺中流出殊¶
　不見斧鑿痕是知文章以氣為主老杜詩過人在誠¶
　實耳如玉川子詩曰昨夜村飲歸徤倒三四五摩挲¶
　青莓苔莫喚驚著汝荆公用其意作扇詩云玉斧修¶
　成寳月團月邉仍有女乘鸞青冥風露非人世鬂亂¶
　釵横特地寒¶
秀關西語¶
<pb:KR3j0180_WYG_055-27b>¶
　法雲秀關西謂黄魯直曰公作艷歌小詞可罷之魯¶
　直曰空中語耳非殺非偷寜至坐此墮惡道耶師曰¶
　君以邪言蕩人淫心使逾禮越禁其罪非止墮惡道¶
　而已魯直自此不作詞曲李伯時善畫馬師曰伯時¶
　為大夫而以畫行已可恥又作馬伯時恚曰無乃蕩¶
　人心墮惡道乎師曰公業此日乆思其情狀求其神¶
　駿繋念不忘一日眼光落地必入馬胎無疑伯時愕¶
　然曰何以洗其過師勸畫觀世音¶
<pb:KR3j0180_WYG_055-28a>¶
象外句¶
　唐僧多佳句比物以意而不指言一物謂之象外句¶
　如無可詩云聴雨寒更盡閉門落葉深是落葉比雨¶
　聲又曰㣲陽下喬木逺燒入秋山是以㣲陽比逺燒¶
　也妙在言其用不言其名耳¶
滿城風雨近重陽¶
　潘大臨工詩貧甚謝元逸以書問有新作否答曰秋¶
　來景物件件都是佳句恨為俗氛蔽翳昨日得句云¶
<pb:KR3j0180_WYG_055-28b>¶
　滿城風雨近重陽忽催租人至遂敗意止此一句奉¶
　寄聞者笑其迂濶¶
十四字師號¶
　道潜有句云隔林彷彿聞機杼知有人家在翠㣲東¶
　坡曰此吾師十四字師號¶
竹詩¶
　西湖僧清順怡然常作竹詩曰城中寸土如寸金幽¶
　軒種竹只十個春風慎勿長兒孫穿我堦前緑苔破¶
<pb:KR3j0180_WYG_055-29a>¶
　又有林下詩云乆從林下遊識破林下&KR0208;從渠緑䕃¶
　繁不碍清風度閒來石上眠落葉不知數一鳥忽飛¶
　來啼破幽寂處¶
崑體¶
　詩到李義山謂之文章一厄以其用事僻澁時號崑¶
　體荆公晚年亦或喜之如雲詩云借問火城將䇿探¶
　何如雲屋聴窓知¶
持棊謎¶
<pb:KR3j0180_WYG_055-29b>¶
　荆公在鍾山因奕棋作數語曰彼亦不敢先此亦不¶
　敢先是以無所爭故能入於不死不生公笑曰此持¶
　棊隠語也¶
没浩蕩¶
　老杜詩曰白鷗没浩蕩今誤作波荆公曰道人北山¶
　來問松我東岡舉手指屋脊云今時許長今誤作問¶
　松裁東岡與波浩蕩當併按也¶
張天覺草書¶
<pb:KR3j0180_WYG_055-30a>¶
　張丞相好草書而不工一日得詩索筆疾書滿紙使¶
　其姪録之當竒險處姪罔然而止執所書問曰此何¶
　字丞相熟視詬曰胡不早來問致吾忘也¶
東坡詩¶
　東坡作海棠詩曰只恐夜深花睡去高燒銀燭照紅¶
　粧事見楊妃外𫝊曰妃子卯酒未醒明皇笑曰是豈¶
　妃子醉直海棠睡未足耳作尼童詩曰應將白練作¶
　春衣事見則天詔應天下尼用白練為衣作橄㰖詩曰¶
<pb:KR3j0180_WYG_055-30b>¶
　已輸崖蜜十分甜事見鬼谷子曰照夜清螢也百花¶
　醴蜜也崖蜜櫻桃也¶
太祖逺略¶
　神宗皇帝一日行後苑見牧豭豘者問何所用對曰¶
　自祖宗以來畜之不知果安用上沉思乆之詔付有¶
　司禁中自今不得復畜數月衛士忽獲妖人急欲血¶
　澆之禁中卒不能致神宗方悟太祖逺畧亦及此¶
丁晉公詩¶
<pb:KR3j0180_WYG_055-31a>¶
　丁晉公海外詩云草解忘憂憂底事花名含笑咲何¶
　人世以為工東坡云花非識靣常含咲鳥不知名祗¶
　自呼便覺才力相去逺矣¶
崔徽頭子詞¶
　秦少游有詞云落紅萬㸃愁如海覺範賦崔徽頭子¶
　用少游韻曰半身屏外睡覺唇紅退春思亂芳心碎¶
　空餘簮髻玉不見流蘓帶試與問今人秀韻誰冝對¶
　湘浦曽同㑹手搴輕羅盖疑是夢今猶在十分春易¶
<pb:KR3j0180_WYG_055-31b>¶
　盡一㸃情難改多少事都随恨逺連雲海¶
荆公女詩¶
　荆公女呉安持之妻工詩嘗寄荆公曰西風不入小¶
　窓紗秋氣應怜我憶家極目江山千里恨依然和涙¶
　看黄花和曰青燈一㸃映窓紗好讀楞嚴莫念家能¶
　了諸縁如幻事世間唯有妙蓮花¶
筍名稚子¶
　老杜詩曰竹根稚子無人見唐人食筍詩云稚子脱¶
<pb:KR3j0180_WYG_055-32a>¶
　錦綳駢頭玉香滑則稚子為筍明矣賛寜雜記竹根¶
　有䑕大如猫其色類竹名竹豚一名稚子¶
北征詩¶
　老杜北征詩曰不聞夏商衰中自誅褒妲意著明皇¶
　鑒夏商之衰敗能悔過賜妃子死也劉禹錫馬嵬詩¶
　曰官軍誅佞卒天子矜妖姬郡吏仗門屏貴人牽帝¶
　衣白樂天長恨歌曰六軍不發無柰何宛轉蛾眉馬¶
　前死乃是官軍迫使妃子歌咏禄山叛逆耳其去老¶
<pb:KR3j0180_WYG_055-32b>¶
　杜何啻九牛毛耶¶
長公主挽詞¶
　神宗作秦國大長公主挽詞曰海闊三山路香輪定¶
　不歸帳深空翡翠珮冷失珠璣眀月留歌扇殘霞散¶
　舞衣都門送車返宿草自春非又曰曉發城西道靈¶
　車望更遥春風寒魯舘明月㫁秦簫塵入羅衣暗香¶
　随玉篆消芳魂飛北渚那復可為招又曰塵自天淵¶
　發恩從國愛深歌鍾雖在舘桃李不成春水折空還¶
<pb:KR3j0180_WYG_055-33a>¶
　沁樓高亦隔秦區區㑹稽市無復獻珠人¶
李杜韓歐四家詩集¶
　王荆公以李太白杜子美韓退之歐陽公詩編為四¶
　家集以歐公居太白之上公曰太白詞語迅快然十¶
　句九句言婦人酒耳¶
漁網石上詩¶
　嘉祐河濵漁網得一石上刻詩曰雨滴空堦曉無心¶
　換夕香井桐花落盡一半在銀床銀床井欄也不知誰作¶
<pb:KR3j0180_WYG_055-33b>¶
墨梅¶
　衡州華光長老以墨為梅花黄魯直觀之曰如嫩寒¶
　春曉行孤山水邉籬落間但欠香耳¶
呉城龍女¶
　黄魯直發荆州亭柱間有詞曰簾捲曲欄獨倚雲展¶
　暮天無際涙眼不曽晴家在呉頭楚尾數㸃雪花亂¶
　委撲漉沙鷗驚起詩句欲成時没入蒼烟叢&KR0187;魯直¶
　悽然曰似為予發也不知何人所作筆勢類女子又¶
<pb:KR3j0180_WYG_055-34a>¶
　有淚眼不曽晴之句疑其鬼也是夕有女子見夢於¶
　魯直曰我家豫章呉城山附客舟至此堕水死不得¶
　登江亭有感而作不意公能識之魯直驚寤曰此必¶
　呉城小龍女軰也¶
牡丹偈¶
　太祖將問罪江南李後主欲拒王師法眼禪師觀大¶
　内牡丹作偈諷之曰擁毳對芳叢由來趣不同髪從¶
　今日白花是去年紅艷曵随朝露馨香逐曉風何須¶
<pb:KR3j0180_WYG_055-34b>¶
　待零落然後始知空後主不省師乃渡江¶
白樂天詩¶
　白樂天毎作詩令一老嫗觧之問曰解否嫗曰觧則¶
　録之不觧則又易之故唐末之詩近于鄙俚¶
東坡詞¶
　東坡與少游飲别作虞美人曰波聲汩枕長淮曉隙¶
　月窺人小無情汴水自東流只載一船離别向西州¶
　竹隂花島曽同醉酒未多於淚誰敎風鍳在塵埃醖¶
<pb:KR3j0180_WYG_055-35a>¶
　造一塲煩腦世𫝊此詞賀方回作非也乃東坡作¶
華亭舡子和尚偈¶
　華亭舡子和尚有偈曰千尺&KR0093;綸直下垂一波纔動¶
　萬波随夜靜水寒魚不食滿舡空載月明歸黄魯直¶
　歌成長短句曰一波纔動萬波随簔笠一鈎&KR0093;金鱗¶
　正在深處千尺也須垂吞又吐信還疑上鈎遲水寒¶
　江靜滿目青山載月明歸¶
老杜詩¶
<pb:KR3j0180_WYG_055-35b>¶
　老杜詩曰天子呼來不上舡舡方言也乃襟紐是已¶
　家家養烏鬼川陜路民多供事烏蠻鬼俗人不觧便¶
　作養畜字沈存中遂認差烏鬼為鸕鷀夜䦨更秉燭¶
　照恐尚是夢作去聲讀則失其意¶
李元膺詩¶
　李元膺䘮妻作長短句去年相逢深院宇海棠下曽¶
　歌金縷歌罷花如雨翠羅衫上㸃㸃紅無數今嵗重¶
　尋携手處空物是人非春暮回首青門路亂紅飛絮¶
<pb:KR3j0180_WYG_055-36a>¶
　相逐東風去元膺尋亦卒¶
石曼卿馬¶
　石曼卿喜戲謔嘗出馭者失鞍馬驚曼卿堕地從吏¶
　遽扶掖升鞍曼卿徐曰賴我石學士也若瓦學士豈¶
　不破碎乎¶
道人肝臟饅頭¶
　覺璉禪師能詩歐公曰此道人作肝臟饅頭也或問¶
　其故答曰是中無一㸃菜氣仁宗留住凈因禪院作¶
<pb:KR3j0180_WYG_055-36b>¶
　偈曰堯仁况是如天濶乞與孤寒自在飛乃其詩也¶
坡谷秦三公詩¶
　秦少游責雷州詩曰南土四時都熱愁人日夜長安¶
　此身如石不轉一時忘了家鄉黄魯直責宜州曰老¶
　色日上面懽情日去心今既不如昔後當不如今輕¶
　紗一幅巾短簟六尺床無客日自靜有風終夕凉少¶
　游鍾情故詩閒暇至東坡則云平生萬事足所欠惟¶
　一死英特邁徃之氣可畏而仰企¶
<pb:KR3j0180_WYG_055-37a>¶
　　大酒清話¶
恵花酒詩¶
　張齊賢丞相荅西京留守恵花酒詩曰有花無酒頭¶
　慵舉有酒無花眼倦開好是西園無事日洛陽花酒¶
　一齊來¶
竊詩¶
　魏周輔有詩上陳亞犯古人一聨亞不為禮周輔復¶
　上一絶曰無所用心惟飽食爭如窓下作新詞文章¶
<pb:KR3j0180_WYG_055-37b>¶
　大抵多相犯剛被人言愛竊詩亞次韻曰昔賢自是¶
　堪加罪非敢言君愛竊詩尀耐古人多意智預先偷¶
　子一聨詩¶
陳亞及第¶
　陳亞㓜孤育於舅家舅為醫工人呼作衙推亞登第¶
　皆賀其舅有詩云張公吃酒李公醉自古人言信有¶
　之陳亞今年新及第滿城人賀李衙推¶
平似秤明似鏡¶
<pb:KR3j0180_WYG_055-38a>¶
　雙漸為孟州僉判同僚或稱其縣長官平似秤明似¶
　鏡漸曰却被押司走上㕔打破鏡踏折秤¶
孫山得觧¶
　孫山末綴得觧有同試者託山探得失山曰解名盡¶
　處是孫山君名更在孫山外山後以恩榜成名作詩¶
　云盤古榜中同進士伏羲手&KR0187;探花郎又云幸頼聖¶
　恩收拾了這回含笑入黄泉¶
講易¶
<pb:KR3j0180_WYG_055-38b>¶
　咸平邑大夫召黄州先生講易至暌卦至上九見豕¶
　負塗載鬼一車曰隂下有載上之義鬼即積隂也孫¶
　山曰載鬼一車乃閻羅大王般家小也一日説噬嗑¶
　卦至雷電合而章先生曰先一個電後一聲雷所以¶
　相合山曰某且歸先生問何為山曰惡天色也一日¶
　講論語季氏旅泰山為五岳之尊山曰泰山既為五¶
　岳之尊竈王㑹是一家之主¶
嘲任轂詩¶
<pb:KR3j0180_WYG_055-39a>¶
　任轂遯名伊洛山水望蒲輪而不至潜至京師訪問¶
　知友有朝士嘲曰雲林應訝鶴書遲日入京來探事¶
　宜從此見山須合眼被山相賺已多時¶
敎坊進口號¶
　唐昭宗時事勢為朱全忠所持一日開宴教坊伶人¶
　觀榜曰賴是五百年間生一個若是一年生一個敎¶
　朝廷怎生奈何¶
羊雪二詩¶
<pb:KR3j0180_WYG_055-39b>¶
　書生王勉吟羊詩云頭上兩條皂角頦下一撮髭鬚¶
　不知是何方聖者髀臋&KR0187;行撒數珠又作雪詩云上¶
　天燒下豆稭灰烏李須敎做白梅道士變成銀觱篥¶
　師姑化作玉茶槌¶
皮歸相嘲¶
　皮日休謁歸仁紹託故不出日休假其姓為詩嘲曰¶
　硬骨頑形知㡬秋臭骸知是不風流及至死後鑚令¶
　遍秪為當初不出頭仁紹復嘲曰㡬片尖裁砌作毬¶
<pb:KR3j0180_WYG_055-40a>¶
　火中煉了水中揉一包閒氣知常在惹踢招拳卒未¶
　休¶
臘月養蠶¶
　河北一主簿見邑宰曰有一大利便事百姓五月收¶
　麥養蠶一併勞苦欲令臘月中養蠶宰曰是則是矣¶
　但恐臘月無桑簿曰伏惟安置¶
陳亞詩¶
　有僧嵗旱市中求雨陳亞作藥名詩贈云無雨若還¶
<pb:KR3j0180_WYG_055-40b>¶
　經半夏和師變作葫蘆巴夀州有娼魁肥亞問是何¶
　處人曰本是淝上人亞笑曰我喚作是淝下人亞自¶
　為名賛云有口如啞無心作惡中心本無一物外面¶
　多許稜角有僕黄興外厨煮料置猪蹄其中小婢如¶
　僧竊食之興訟于公公曰正合占詩云如僧清早厨¶
　邉過偷却黄興料裏蹄¶
賀四廂太保啓¶
　李源作四廂太保賀啓云伏惟太保纔離五都之中¶
<pb:KR3j0180_WYG_055-41a>¶
　便轉四廂之職紫&KR0129;窣地牙笏當胸手執金骨之朶¶
　身坐銀交之椅舊時攏馬只是一箇如今喝道約勾¶
　十人據此威風下梢須為太尉亦宜念舊第一莫打¶
　長行¶
觀君丰采必不甚高¶
　有貴人性強嘗與属吏對棊曰觀君丰采必不甚高¶
　請坐西廊便使墨子下手高聲唱喏殺著不得作聲¶
送客詩¶
<pb:KR3j0180_WYG_055-41b>¶
　高敖曹送客詩云相送復相送相送至橋頭培堆兩¶
　眼淚拍塞一懐愁¶
假蝗蟲¶
　賈黄中為相盧多遜作叅一日附畿有蟲蝻盧曰其¶
　間所有乃假蝗蟲賈曰亦聞不傷稼但蘆多損耳¶
宣水¶
　石叅政在中書堂一相曰取宣水來石曰何也曰宣¶
　徽院水甘冷石公曰若司農寺水當呼為農水也¶
<pb:KR3j0180_WYG_055-42a>¶
亂冩試卷¶
　孔登非儒者治平中來京師應舉恥曵白乃亂冩試¶
　卷上云三日雷聲五日電光十日雨下太山不厭微¶
　塵大海不論杓子杳時人好取奉我也好随順屋上¶
　好喂馬屎尿兩邉流幡竿頭上好開典庫答曰高燥¶
　莫下來不得却待咨聞又冩伊州一本後云此去及¶
　第十萬八千里又曰我道者事做也買取一兩草鞋¶
　長行試院出榜召捕登竄歸¶
<pb:KR3j0180_WYG_055-42b>¶
孔門上哲¶
　楊球上陳亞大卿啓云伏惟某官詩禮名家孔門上¶
　哲公戲答詩曰蒙君遺長牋語意如何説請看身上¶
　衣裩中本無蝎又嗤人面黒詩曰笑似烏梅裂啼如¶
　豉汁流眉間粘帖子已上是幞頭¶
對属¶
　有郡丞席上作對属云時熱不須湯盞湯一妓對曰¶
　㕔凉無用扇車扇¶
<pb:KR3j0180_WYG_055-43a>¶
末厥¶
　歐公歸田録云尖簷㡌子卑凡厮短靿靴兒末厥兵¶
　公云不知末厥何謂也嘗見老儒云尖簷㡌子蹺蹊¶
　擫淺面麻鞋列缺茶説故兩存之¶
二書生賦詩¶
　河朔書生與洛陽書生同飲賦詩河朔生曰昔年曽¶
　向洛陽東年年只是看花紅今年不見花枝面花在¶
　舊時紅處紅河朔生曰昔年曽向北京北年年只是¶
<pb:KR3j0180_WYG_055-43b>¶
　看蘿蔔今年不見蘿蔔面蘿在舊時蔔處蔔¶
　　漁樵閒話¶
李忠化虎¶
　劍州君子李忠乆病其子市藥歸父朶頥而涎出其¶
　狀如虎子走而出閉其室旋聞哮吼之聲穴壁視之¶
　乃真虎也¶
玉樹曲¶
　唐末有宜春人王轂者以詩擅名嘗作玉樹曲其詞¶
<pb:KR3j0180_WYG_055-44a>¶
　云君臣猶在醉鄉中一面已無陳日月嘗于市㕓遭¶
　無賴軰歐撃轂大呼曰爾軰莫無禮吾便是吟玉樹¶
　曲者無賴軰慚謝而退¶
隠娘敎習撃刺之法¶
　唐魏大將聶鋒有女子方十嵗名隠娘忽為乞丐尼¶
　竊去父母不知所向日夜悲泣後五年尼送隠娘還¶
　曰敎已成矣父母詢其所學云尼携至一巖洞中與¶
　藥一粒服令持一劍敎習撃刺之法一年後刺猿猱¶
<pb:KR3j0180_WYG_055-44b>¶
　如飛刺虎豹如無物三年能飛以刺鷹鷂四年挈我¶
　於都市中再指其人必數其過惡曰為我取其首來¶
　某應聲而首已至矣即以藥消之為水後五年忽曰¶
　大僚某人罪惡貫盈欺君罔民為我取其首來隠娘¶
　承命而徃伏於大僚所居梁上移刻方持其首至尼¶
　大怒曰何大晚如是隠娘曰為見其人戯弄一兒可¶
　愛未欲下手尼叱之曰已後遇此軰先㫁其所愛然¶
　後决之汝術已成可還遂還家¶
<pb:KR3j0180_WYG_055-45a>¶
衡山老虎¶
　長慶中有處士馬拯在衡山精舎見老僧古貌龎眉¶
　借拯僕持錢徃山下市鹽酪初亦不知老僧所向山¶
　人馬紹繼至云路逢一虎食一僕食訖即脱班衣而¶
　衣禪衲熟視乃老僧也有頃歸僧口吻尚有餘血二¶
　人駭愕共為之計紿僧云寺井有怪物僧徃窺井二¶
　人併力推入井中以巨石壓之急下山已日暮見數¶
　十人或僧道或男女皆大怒曰二賊殺我襌師今來¶
<pb:KR3j0180_WYG_055-45b>¶
　追捕二人詰獵者曰彼衆何人也獵者曰此倀鬼也¶
　昔為虎食之人既已鬼矣遂為虎之役二人乃厲聲¶
　叱鬼曰汝軰真下鬼也生既為虎之食死又為虎之¶
　役今幸其斃又從而號哭耶一鬼答曰某等為虎食¶
　啖固當刻心以報寃然終不知所謂禪師者乃虎也¶
　¶
　¶
　類説卷五十五¶
