# -*- mode: mandoku-view; -*-
#+TITLE: 類說
#+DATE: 2015-08-24 23:26:31.781179
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷三十一]目録
<pb:KR3j0180_WYG_031-1a>¶
欽定四庫全書¶
　類説目録卷三十一¶
　　世説上¶
　　　太邱荷天下重名　租錢恤貧¶
　　　徳掩其言　　　　有欲炙之色¶
　　　太傅教兒　　　　桓宣武平蜀¶
　　　原玉臺一門　　　恐傷盛徳¶
　　　曲柄笠　　　　　見汝輩平平耳¶
<pb:KR3j0180_WYG_031-1b>¶
　　　林下風氣閨房之秀　青州從事¶
　　　精進太過　　　　南都賦圖¶
　　　阮咸神解¶
　　世説下¶
　　　顧長康畫　　　　坐隠手談¶
　　　何為入我裩中　　禮豈為我輩設¶
　　　萬里長江千里一曲¶
　　　屋下陳屍　　　　一生未得白羊肉¶
<pb:KR3j0180_WYG_031-2a>¶
　　　勝地　　　　　　胷中壘塊¶
　　　生兒如是足慰人意¶
　　　鼻者面之山　　　卿圖作佛不亦大乎¶
　　　送角如意　　　　買山而隠¶
　　　何為開狗竇　　　諂道佞佛¶
　　　著敝絮在荆棘中　從屋漏中來¶
　　　桓𤣥求桃　　　　名士妄語¶
　　　刻畫無鹽唐突西子¶
<pb:KR3j0180_WYG_031-2b>¶
　　　胷中柴棘三斗許　一羣白頸鳥¶
　　　失鷹師　　　　　哀家棃¶
　　　形似其舅　　　　我不如汝有佳兒¶
　　　蠻府參軍作蠻語　聊復放一曲¶
　　　逺志小草　　　　䑕輩敢爾¶
　　　阿乞那得此物　　塵務經心天分有限¶
　　　累心處都盡　　　兄弟志業大殊¶
　　　上人百尺樓擔梯去¶
<pb:KR3j0180_WYG_031-3a>¶
　　　山川形勢　　　　王不留行¶
　　　不可令大郎知　　不識田稻¶
　　　王敦如厠　　　　蟹八足加二螯¶
　　　卿卿　　　　　　雷尚書¶
　　　無宿物　　　　　何郎傅粉¶
　　　槐樹婆娑　　　　清風明月¶
　　　不須陶奴米　　　鬼椰揄¶
　　續世説¶
<pb:KR3j0180_WYG_031-3b>¶
　　　唐家賣馬糞　　　羅刹政¶
　　　隠坐踏壁　　　　西江集¶
　　　髙士圖　　　　　方圓動静賦¶
　　　莊宗問洞庭湖　　馬郁鐵搥¶
　　　火追酇侯　　　　同是沙堤避路人¶
　　　嘲短而傴　　　　輸忠不効¶
　　　霖雨閉坊門　　　懐寳詐降¶
　　　四隣那得不畏　　大朝小朝¶
<pb:KR3j0180_WYG_031-4a>¶
　　　問山中所須　　　州攝衙推¶
　　　江總題棺　　　　末帝誌文¶
　　　龍鱗渠十六院　　墮主奢盛¶
　　　楊后埋銘　　　　恨樓下無井¶
　　　請復八館　　　　問姑息字¶
　　　奕棋不償　　　　獵酒¶
　　　繋鑰衣下　　　　洪崖先生幞頭¶
　　　轉對請焚香塔廟　扣顙北望呼明主¶
<pb:KR3j0180_WYG_031-4b>¶
　　　冶葛　　　　　　捧巵上全忠壽¶
　　　乞魏博節度使　　棋博詭為不勝¶
　　　居喪酣樂　　　　錦帳貯馬¶
　　　肉臺盤　　　　　蜀主奢縱¶
　　　九龍殿　　　　　飼馬銀槽¶
　　　周𤣥豹談相　　　外厚内薄¶
　　　諸公罕有福徳　　請讀貞觀政要¶
　　　髙駢好仙¶
<pb:KR3j0180_WYG_031-5a>¶
　¶
　¶
　¶
　¶
　¶
　¶
　¶
　¶
<pb:KR3j0180_WYG_031-5b>¶
　¶
　¶
　¶
　¶
　¶
　¶
　¶
　類説目録巻三十一¶
#+PROPERTY: JUAN 卷三十一
<pb:KR3j0180_WYG_031-6a>¶
欽定四庫全書¶
　類說卷三十一　　　　　　宋　曾慥　撰¶
　　世說上¶
太丘荷天下重名¶
　客有問陳季方曰太丘有何功徳而荷天下重名季¶
　方曰紀於家君猶桂樹生太山之阿上有萬仭之髙¶
　下有不測之深上為雨露所沾下為淵泉所潤當斯¶
　之時桂樹焉知太山之髙淵泉之深不知有功徳與¶
<pb:KR3j0180_WYG_031-6b>¶
　無也¶
租錢恤貧¶
　梁王趙王國之近屬貴重當時裴令公嵗請二國租¶
　錢數百萬以恤中表之貧者或譏乞物行惠裴曰損¶
　有餘補不足天之道也¶
徳掩其言¶
　王戎云太保居在正始中不在能言之流及與之言¶
　𤣥理清逺將無以徳掩其言乎¶
<pb:KR3j0180_WYG_031-7a>¶
有欲炙之色¶
　顧榮在洛陽嘗應人請覺行炙人有欲炙之色因輟¶
　已施焉同坐&KR0339;之榮曰豈有終日執之而不知其味¶
　者乎後遭亂常有一小人左右之問其所以乃欲炙¶
　人也¶
太傅教兒¶
　謝公夫人教兒問太傅那得初不見君教兒答曰我¶
　常自教兒¶
<pb:KR3j0180_WYG_031-7b>¶
桓宣武平蜀¶
　桓宣武平蜀以李勢妹為妾甚有寵主聞與數十侍¶
　兒襲之正値李梳頭髪垂藉地膚色玉曜不為動容¶
　徐曰國破家亡無心以至今日若能見殺乃其本懐¶
　主慙而退¶
原玉臺一門¶
　庾希被誅將戮小弟玉臺玉臺子婦宣武弟女也徒¶
　跣號泣曰庾玉臺常因人脚短三寸當復能作賊不¶
<pb:KR3j0180_WYG_031-8a>¶
　宣武笑曰壻故自急遂原玉臺一門¶
恐傷盛徳¶
　謝公夫人幃諸姬使在前作伎太傅暫見便下幃太¶
　傅索更開夫人曰恐傷盛徳¶
曲柄笠¶
　謝靈運好戴曲柄笠孔隠士謂曰卿欲希心高逺¶
　何不能遺曲盖之貌謝答曰將不畏影者未能忘¶
　懐¶
<pb:KR3j0180_WYG_031-8b>¶
見汝輩平平耳¶
　王右軍郗夫人謂二弟司空中郎曰王家見二謝傾¶
　筐倒屐見汝輩來平平爾汝無煩復往也¶
林下風氣閨房之秀¶
　謝遏絶重其姊張𤣥常稱其妹有濟尼者並遊二家¶
　人問其優劣答曰王夫人神情散朗故有林下風氣¶
　顧家婦清心玉映自是閨房之秀¶
青州從事¶
<pb:KR3j0180_WYG_031-9a>¶
　桓公有主簿善别酒好者謂青州從事惡者謂平原¶
　督郵青州有齊郡平原有鬲縣從事言至臍督郵言¶
　在膈上住¶
精進太過¶
　郗愔信道甚勤常患腹内惡于法開善醫診脉曰使¶
　君所患正是精進太過所致合一劑湯服之大下去¶
　數段許紙如拳大剖看乃先所服符法開嘗行暮投¶
　主人妻産而兒積日不墮法開令食肥羊十餘臠因¶
<pb:KR3j0180_WYG_031-9b>¶
　而針之須臾兒下羊膋裹而出¶
南都賦圖¶
　戴安道就范宣學范讀書亦讀書范抄書亦抄書唯¶
　獨好畫范以為無用不宜勞心戴乃畫南都賦圖范¶
　看畢咨嗟以為有益始重畫¶
阮咸神解¶
　荀朂善解音聲時論謂之闇解遂調律吕正雅樂毎¶
　至正㑹殿庭作樂自調宫商無不諧韻阮咸妙賞時¶
<pb:KR3j0180_WYG_031-10a>¶
　謂神解毎公㑹作樂而心謂之不調既無一言直朂¶
　意忌之遂出阮為始平太守後有一田父耕於野得¶
　周時玉尺便是天下正尺荀試以校已所治鐘皷金¶
　石絲竹皆覺短一黍於是伏阮神識¶
　　世説下¶
顧長康畫¶
　謝太傅曰顧長康畫自蒼生來所無顧長康嘗以一¶
　厨畫寄桓𤣥皆其絶者後開厨取之封題如初畫並¶
<pb:KR3j0180_WYG_031-10b>¶
　不存直云妙畫通靈變化而去¶
坐隠手談¶
　王中郎以圍棋是坐隠支公以圍棋為手談裴氏語¶
　林曰王以圍棋為手談在哀制中祥後客來方復㑹¶
　戯¶
何為入我㡓中¶
　劉伶縱酒或脱衣裸形在屋中人見譏之伶曰我以¶
　天地為棟宇屋舍為㡓衣諸君何為入我㡓中¶
<pb:KR3j0180_WYG_031-11a>¶
禮豈為我輩設¶
　阮籍嫂嘗還家籍見與别或譏之籍曰禮豈為我輩¶
　設也¶
萬里長江千里一曲¶
　有人譏周僕射與親友言戲穢雜周曰吾若萬里長¶
　江何能不千里一曲¶
屋下陳屍¶
　張湛好於齋前種松樹袁山松出遊每好令左右作挽¶
<pb:KR3j0180_WYG_031-11b>¶
　歌時謂張屋下陳屍袁道上行殯¶
一生未得白羊肉¶
　羅友作荆州從事桓武為王車騎集别友進坐良久¶
　辭出宣武曰嚮欲咨事何以便去答云友聞白羊肉¶
　嗟一生未曾得喫故冒求前耳無事可咨今已飽滿¶
　腹須往了無慚色¶
勝地¶
　王衛軍之酒正自引人着勝地¶
<pb:KR3j0180_WYG_031-12a>¶
胷中壘塊¶
　王孝伯問王大阮籍何如答曰籍胸中壘塊故須酒¶
　澆之¶
生兒如此足慰人意¶
　王渾與婦鍾氏共坐見武子從庭過渾曰生兒如此¶
　足慰人意婦笑曰若新婦得配參軍生兒故當不啻¶
　如此¶
鼻者面之山¶
<pb:KR3j0180_WYG_031-12b>¶
　康僧淵目深而鼻高王丞相毎調之僧淵曰鼻者面¶
　之山目者面之淵山不高則不靈淵不深則不清¶
卿圖作佛不亦大乎¶
　何次道往瓦官寺禮拜甚勤阮思曠曰卿志大宇宙¶
　勇邁終古何曰卿今日何忽見推阮曰我圖數千户¶
　郡尚不能得卿乃圖作佛不亦大乎¶
送角如意¶
　庾征西大舉伐胡既行止鎮襄陽殷豫章送一角如¶
<pb:KR3j0180_WYG_031-13a>¶
　意以調之庾答曰得所致雖是敗物猶欲整而用之¶
買山而隠¶
　支道林就深公買印山深公答曰未聞巢由買山而¶
　隠¶
何為開狗竇¶
　張吳興年八嵗&KR0635;齒先逹戲曰君口中何為開狗竇¶
　𤣥之應聲答曰正使詔君輩從此中出入¶
諂佛佞道¶
<pb:KR3j0180_WYG_031-13b>¶
　二郗奉道二何奉佛皆以財賂謝中郎云二郗佞於¶
　道二何諂於佛¶
著敝絮在荆棘中¶
　王文度與林法師講諸人在坐林公理小屈孫興公曰¶
　法師今日如著敝絮在荆棘中觸地掛閡¶
從屋漏中來¶
　祖廣行常縮頭詣桓南郡始下車桓公曰天甚晴朗¶
　祖參軍如從屋漏中來¶
<pb:KR3j0180_WYG_031-14a>¶
桓𤣥求桃¶
　桓崖在京下有好桃桓𤣥就求不得佳者𤣥曰德之¶
　休明則肅慎貢其楛矢如其不爾籬壁間物亦不可¶
　得也¶
名士妄語¶
　王大尉問眉子汝叔名士何以不相推重眉子曰何¶
　有名士終日妄語¶
刻畫無鹽唐突西子¶
<pb:KR3j0180_WYG_031-14b>¶
　庾元規語周伯仁諸人皆以君方樂令周曰何乃刻¶
　畫無鹽唐突西子¶
胷中柴棘三斗許¶
　深公云人謂元規名士胷中柴棘三斗許¶
一羣白頸鳥¶
　支道林入東見王子猷兄弟還人問見諸王如何答¶
　曰見一羣白頸鳥但聞喚啞啞聲¶
失鷹師¶
<pb:KR3j0180_WYG_031-15a>¶
　王興道謂謝望蔡霍霍如失鷹師¶
哀家棃¶
　桓南郡每見人不快輙嗔云君得哀家棃當復不蒸¶
　食否¶
形似其舅¶
　桓豹奴王丹陽外甥形似其舅桓甚諱之宣武云不¶
　怕常似是形時似是神愈不悦¶
我不如汝有佳兒¶
<pb:KR3j0180_WYG_031-15b>¶
　張蒼梧是張憑之祖嘗語憑父曰我不如汝有佳兒¶
　憑時年數嵗斂手曰阿翁詎宜以子戲父¶
蠻府參軍作蠻語¶
　郝隆為桓公南蠻參軍三月三日㑹作詩云娵隅躍¶
　清池桓問娵隅是何物答曰蠻名魚為娵隅桓公曰¶
　作詩何以作蠻語隆曰千里投公始得蠻府參軍那¶
　得不作蠻語¶
聊復放一曲¶
<pb:KR3j0180_WYG_031-16a>¶
　殷洪逺詩聊復放一曲劉眞長𥬇其語拙問曰君欲¶
　去那放殷曰㯓臈亦放何必其鎗鈴耶¶
逺志小草¶
　謝公始有東山之志復就桓司馬有餉桓藥草中有¶
　逺志公曰此藥又名小草何一物而二名耶謝未答¶
　郝隆曰此甚易解處則為逺志出則為小草謝甚愧¶
䑕輩敢爾¶
　王子敬兄弟見郗公問訊躡履甚修外甥之禮及嘉¶
<pb:KR3j0180_WYG_031-16b>¶
　賓死皆著高屐儀容輕慢郗公歎曰使嘉賓不死䑕¶
　輩敢爾愔子超獲寵於桓溫故為溫敬超也¶
阿乞那得此物¶
　王子猷詣郗雍州見有毾㲪云阿乞那得此物令左¶
　右送還家郗出覺之王曰向有力者負之而趨郗無¶
　忤色阿乞恢小字也¶
塵務經心天分有限¶
　王江州夫人語謝遏曰汝何以都不復進為是塵務¶
<pb:KR3j0180_WYG_031-17a>¶
　經心天分有限¶
累心處都盡¶
　謝慶緒識見雖不絶人可以累心處都盡¶
兄弟志業大殊¶
　戴安道既寓東山其兄欲建式遏之功謝安曰卿兄¶
　弟志業何其大殊答曰下官不堪其憂家弟不改其¶
　樂¶
上人百尺樓擔梯去¶
<pb:KR3j0180_WYG_031-17b>¶
　殷中軍廢後恨簡文曰上人著百尺樓上擔梯持去¶
山川形勢¶
　殷仲文自謂必當朝政忽作東陽太守意甚不平至¶
　富陽歎曰看此山川形勢當復出一孫伯符¶
王不留行¶
　衛展在潯陽有知舊投之都不料理惟餉王不留行¶
　一本此人得餉便命駕李𢎞範曰家舅刻薄乃復驅¶
　使卉木王不留行治金瘡除風¶
<pb:KR3j0180_WYG_031-18a>¶
不可令大郎知¶
　王丞相節儉帳下甘果盈溢不散涉春爛敗都督白¶
　之公令捨去曰愼不可令大郎知¶
不識田稻¶
　簡文見田稻不識問是何草左右答曰是稻簡文還¶
　三日不出云寧有賴其末而不識其本註云文公種菜¶
　曽子牧羊縱不識稻何所多悔此言必虛¶
王敦如厠¶
<pb:KR3j0180_WYG_031-18b>¶
　王敦初尚主如厠見漆箱盛乾棗本以塞鼻王謂是¶
　果食盡婢擎金澡盤盛水琉璃椀盛澡豆因倒著水¶
　中而飲之乾群婢掩口¶
蟹八足加二螯¶
　蔡司徒渡江見蟛蜞曰蟹有八足加以二螯令烹之¶
　既食吐下委頓方知非蟹謝仁祖曰卿讀爾雅不熟¶
　幾為勸學死¶
卿卿¶
<pb:KR3j0180_WYG_031-19a>¶
　王安豐婦卿安豐曰婦人卿壻禮為不敬後勿如之¶
　婦曰親卿愛卿故為卿卿我不卿卿誰復卿卿¶
雷尚書¶
　王丞相有幸妾姓雷頗豫政事納貨時謂之雷尚書¶
無宿物¶
　庾比王胷中無宿物¶
何郎傅粉¶
　何平叔美姿面潔白魏明帝疑其傅粉正夏月賜熱¶
<pb:KR3j0180_WYG_031-19b>¶
　湯餅既啖汗出色轉皎白¶
槐樹婆娑¶
　桓𤣥敗後殷仲文還為大司馬議事二三非復往日¶
　㕔前一槐樹甚扶疎仲文歎曰槐樹婆娑無復生意¶
清風明月¶
　劉尹云清風明月輒思𤣥度許詢也¶
不須陶奴米¶
　王脩齡貧乏時陶姓為烏程令送米一船答曰王脩¶
<pb:KR3j0180_WYG_031-20a>¶
　齡飢自就謝仁祖索食不須陶奴米¶
鬼揶揄¶
　羅犮家貧乞祿於桓溫曰臣昨路見一鬼揶揄云我¶
　只見汝送人作郡不見人送汝作郡溫𥬇以友為襄¶
　陽太守¶
　　續世説¶
唐家賣馬糞¶
　唐少府監裴匪舒奏苑中馬糞嵗得錢二十萬緡劉¶
<pb:KR3j0180_WYG_031-20b>¶
　仁軌曰恐後代稱唐家賣馬糞非佳名也乃止¶
羅刹政¶
　隋庫狄士文為貝州刺史司馬韋混清河令趙逹並¶
　苛刻唯長史有惠政時語曰刺史羅刹政司馬蝮蛇¶
　嗔長史含𥬇判清河生喫人¶
隠坐踏壁¶
　隋薛道衡每為文必隠坐空齋踏壁而卧聞户外有¶
　人便怒¶
<pb:KR3j0180_WYG_031-21a>¶
西江集¶
　五代周仁裕夢人剖其腸胃引西江水以涴之又睹¶
　水中砂石皆有篆文取吞之及寤心意豁落自是文¶
　性陡高有詩百卷號西江集¶
高士圖¶
　張易之昌宗命畫工圖武三思李嶠蘇味道等十八¶
　人形像為高士圖¶
方圓動靜賦¶
<pb:KR3j0180_WYG_031-21b>¶
　李泌七嵗召至禁中明皇與張説觀棋使泌賦方圓¶
　動靜説曰方若棋局圓若棋子動若棋生靜若棋死¶
　泌曰方若行義圓若用智動若騁材靜若得意¶
莊宗問洞庭湖¶
　湘南馬希範入貢唐莊宗問洞庭湖廣狹對曰車駕¶
　南巡止可飲馬而已¶
馬郁鐵搥¶
　後唐馬郁為秘書監時張承業權貴任事與客宴集¶
<pb:KR3j0180_WYG_031-22a>¶
　陳列珍果客無敢先嘗郁食必盡承業私戒主者後¶
　郁至唯以乾藕子置前而已郁知不可啖鞾中出一¶
　鐵搥碎而食之承業大笑曰為公易之勿敗吾案¶
火迫酇侯¶
　唐昭宗末朱泚僭逆姚令言為侍中何休同知政事¶
　羣凶宴集令言自比蕭何休曰帷幄之謀成秦之業¶
　無出予之右者吾比蕭何子為曹參可矣朝士在賊¶
　庭者聞之𥬇謂休為火迫酇侯¶
<pb:KR3j0180_WYG_031-22b>¶
同是沙堤避路人¶
　薛逢與劉琢相善琢詞藝不逮逢逢毎侮之後琢作¶
　相逢為郎官有薦逢知制誥者琢以故事給舍須歴¶
　郡縣出逢為巴州刺史楊收作相逢詩云須知金印¶
　朝天客同是沙堤避路人收啣之王鐸作相逢又作¶
　詩嘲之曰昨日鴻毛萬鈞重今朝山岳一毫輕鐸亦¶
　怨恃才褊忿終於祕書監¶
嘲短身而傴¶
<pb:KR3j0180_WYG_031-23a>¶
　崔善為左丞令史惡其聰察以其身短而傴嘲之曰¶
　崔子曲如鈎隨到得封侯&KR0553;上全無項胷中别有頭¶
輸忠不效¶
　秦宗權為其將所執昭宗御樓受俘京兆尹孫揆以¶
　組練繫之徇於市宗權檻中引頸曰尚書明鑒宗權¶
　豈反者耶但輸忠不效爾¶
霖雨閉坊門¶
　神龍中每霖雨必閉坊門禳災宋務先上疏云雨暘¶
<pb:KR3j0180_WYG_031-23b>¶
　或愆貌言為咎豈有一坊一市遂能感格星靈暫閉¶
　暫開寧便發揚神造巷議街言呼坊門為宰相謂能¶
　節宣風雨爕調陰陽赫赫師尹便為虛設悠悠蒼天¶
　復何所望景龍中東都霖雨百餘日閉坊市北門駕¶
　車者各遷逺街謂宰相不能調隂陽致兹常雨令我¶
　遷行楊再思曰於理則然亦卿牛劣耳¶
懷寳詐降¶
　唐莊宗趨大梁梁王召宰相謀之鄭珏請懷傳國寳¶
<pb:KR3j0180_WYG_031-24a>¶
　詐降以舒難梁王曰今日固不敢愛寳但如卿此策¶
　果可了否珏俛首久之但恐未了左右皆𥬇¶
四隣那得不畏¶
　周行逢㢘總湖湘兵將積功檢校官至王公者以千¶
　數行逢生日諸道各遣使致賀行逢有矜色謂徐仲¶
　雅曰四隣亦畏我乎對曰侍中境内彌天太保徧地¶
　司空四隣那得不畏¶
大朝小朝¶
<pb:KR3j0180_WYG_031-24b>¶
　江南翰林學士常夢錫屢言馮延已等虛誕唐王不¶
　聽及臣服於周延已之黨謂周為大朝夢錫曰諸君¶
　常欲致君堯舜何意今日自為小朝耶¶
問山中所須¶
　潘師正居嵩山服松葉飲水而已高宗問山中所須¶
　對曰松樹清泉山中不乏¶
州攝衙推¶
　元和初韋執誼貶崖州司户刺史李甲舉牒云前件¶
<pb:KR3j0180_WYG_031-25a>¶
　官久在朝廷頗諳公事幸其佐理勿憚摩賢事須州¶
　攝軍以衙推¶
江總題棺¶
　陳魯廣逹為將陳仁被執憤慨而卒江總題其棺曰¶
　黄泉雖抱恨白日自留名悲君感義死不作負恩生¶
末帝誌文¶
　朱梁末帝唐莊宗納其妃郭氏許收葬末帝段鵬作¶
　誌文云七月有期不見望陵之妾九疑無色空餘泣¶
<pb:KR3j0180_WYG_031-25b>¶
　竹之妃¶
龍鱗渠十六院¶
　隋煬帝作西苑苑内為海有龍鱗渠作十六院前皆¶
　臨渠彩為芰荷¶
隋主奢盛¶
　唐太宗與蕭后宫中觀燈曰孰與隋主后曰彼亡國¶
　之君陛下開基之主奢儉固不同耳帝曰隋主何如¶
　后曰每除夜殿前諸位設火山數十毎一山焚沈香¶
<pb:KR3j0180_WYG_031-26a>¶
　數車沃以甲煎焰起數丈香數十里一夜用沈香三¶
　百餘車甲煎二百餘石房中不燃膏火懸寳珠一百¶
　二十照之陛下殿前所焚柴木所&KR0761;膏油但覺烟氣¶
　薰人太宗口刺其奢心伏其盛¶
楊后埋銘¶
　明皇楊后肅宗母也命張説作埋銘云石獸澁兮綠¶
　苔粘宿草殘兮白露沾園寢闒兮脂粉膩不知何年¶
　開鏡奩¶
<pb:KR3j0180_WYG_031-26b>¶
恨樓下無井¶
　江南李景宫中作高樓衆皆歎美蕭儼曰恨樓下無¶
　井以此不及景陽樓¶
請復八館¶
　唐明皇時國子司業張溥奏請復八館以廣生徒按¶
　六典監有六學國子學太學四門史學律學書學算¶
　學是也傳云八館繆矣¶
問姑息字¶
<pb:KR3j0180_WYG_031-27a>¶
　石晉宰相馮玉嘗以姑息字問人人以辜負字敎玉¶
　然之¶
奕棋不償¶
　石晉陳寳保性極鄙吝毎與人奕棋敗以手亂其局¶
　懼所賭金錢不欲償也及卒家無妻兒唯有白金千¶
　錠為他人所有¶
獵酒¶
　五代漢韋思在上黨五年唯務聚斂未嘗與賓伍燕¶
<pb:KR3j0180_WYG_031-27b>¶
　㑹有役遣求見思怒曰必是求獵酒也命典客飲而¶
　遣之¶
繫鑰衣下¶
　漢吏部侍郎張允家貲萬計而性吝不委妻子自繋¶
　衆鑰於衣下如環珮聲郭威入京師允匿佛殿藻井¶
　之上板壞而墜凍餒而卒¶
洪崖先生幞頭¶
　李寰鎮晉州表兄武恭好道而誕妄寰生日恭送一¶
<pb:KR3j0180_WYG_031-28a>¶
　故皂襖子曰李西平收復京師時所服也恭生日寰¶
　以壞幞頭遺之曰此洪崖先生初得道時幞頭也¶
轉對請焚香塔廟¶
　後唐王梁為給事郎因轉對上言以星數合度風雨¶
　應時請御前香一合帝親&KR0761;一炷餘令於塔廟中焚¶
　之¶
扣顙北望呼明主¶
　何澤為吏部郎中之館脩撰嘗起居班退獨留以笏¶
<pb:KR3j0180_WYG_031-28b>¶
　扣顙北望呼曰明主明宗知其佞亦不之責¶
冶葛¶
　諸葛頴出入煬帝卧内與后妃嬪御連席共榻頴多¶
　所譖毀人號冶葛¶
捧巵上全忠壽¶
　崔𦙍召朱全忠以自助迎謁于渭橋捧巵上壽持板¶
　為全忠歌仍自撰歌贊其功業¶
乞魏博節度使¶
<pb:KR3j0180_WYG_031-29a>¶
　江南李主取湖南遂謂諸國指麾可定魏岑侍宴言¶
　臣少游元城樂其土風俟陛下定中原乞魏博節度¶
　使唐主許之岑趨下拜主驕臣佞如此¶
棋博偽為不勝¶
　李道古便佞巧宦常以酒餚棋博游公卿門角賭之¶
　際偽為不勝而復償之故得一時虛名而嗜利者悉¶
　與之狎¶
居喪酣樂¶
<pb:KR3j0180_WYG_031-29b>¶
　淮南楊涯居喪晝夜酣樂燃十圍之燭以擊毬一燭¶
　費錢萬數¶
錦帳貯馬¶
　朱梁朱瑾有所乘之馬冬以錦帳貯之夏以羅幬䕶¶
　之¶
肉臺盤¶
　孫晟在江南妓甚衆毎食不設食几令衆妓各執一¶
　器謂之肉臺盤¶
<pb:KR3j0180_WYG_031-30a>¶
蜀主奢縱¶
　蜀主王衍奢縱無度列錦步障擊毬其中往往逺適¶
　而外人不知&KR0761;諸香晝夜不絶久而厭之更&KR0761;皂角¶
　以亂其氣結繒為山及宫殿樓觀於其上或樂飲繒¶
　山經旬不下山前穿渠通禁中乘船夜歸令宫妓秉¶
　燭數千居前船却立照之水面如晝¶
九龍殿¶
　湖南馬希範作九龍殿刻沈香為八龍餙以金寳抱¶
<pb:KR3j0180_WYG_031-30b>¶
　柱相向希範居其中自為一龍幞頭脚長丈餘以象¶
　龍角¶
飼馬銀槽¶
　石晉吐谷渾酋長白承福家甚富飼馬用銀槽¶
周𤣥豹談相¶
　後唐周𤣥豹有袁許之術狀人形貌比諸龜魚禽獸¶
　目視臆斷咸造其理見王都曰形若鯉魚難免刀几¶
　都竟被殺盧程衣道士服與同志二人謁焉𤣥豹曰二¶
<pb:KR3j0180_WYG_031-31a>¶
　君明年花發俱為故人唯道士甚貴來年二子果卒¶
　程後作相¶
外厚内薄¶
　後周翟光業膚革肥晳善於樞府司天監趙延義曰¶
　翟君外厚而内薄雖貴而無壽卒時四十六¶
諸公罕有福徳¶
　趙延義清㤗中樞密直學士吕琦密問國家運祚延¶
　義曰保邦在刑政保體在福徳刑政則術士不敢言¶
<pb:KR3j0180_WYG_031-31b>¶
　奈際㑹諸公罕有福徳者下官有恤緯之憯¶
請讀貞觀政要¶
　漢隠帝時宫中數有怪帝問趙延義以禳祈之術對¶
　曰臣業天文時日禳祈非所習也然王者脩徳可弭¶
　災異帝問如何為脩徳延義曰請讀貞觀政要而法¶
　之¶
高駢好神仙¶
　方士吕用之引張守一諸葛殷同蠱惑之曰玉皇以¶
<pb:KR3j0180_WYG_031-32a>¶
　公職事煩重今命左右尊神一人佐公明日謁見詭¶
　辨風生駢以為真殷病風疸駢有犬聞殷腥多來近之¶
　殷𥬇曰嘗於玉皇前見之别來數百年猶相識也用¶
　之曰玉皇以公焚修功著將補眞官計鸞鶴不日當¶
　降用之謫限亦滿必得陪幢節同歸上清耳用之毎¶
　對駢訶吐風氣仰揖空中云有神仙過駢輒隨而拜¶
　之後用之為楊行宻所誅發其中堂得俑人書駢姓¶
　名桎梏而釘之¶
<pb:KR3j0180_WYG_031-32b>¶
　¶
　¶
　¶
　¶
　¶
　¶
　¶
　類説卷三十一¶
