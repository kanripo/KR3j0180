# -*- mode: mandoku-view; -*-
#+TITLE: 類說
#+DATE: 2015-08-24 23:26:31.954773
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷三十九]目錄
<pb:KR3j0180_WYG_039-1a>¶
欽定四庫全書¶
　類説目録¶
　　卷三十九¶
　　　七書孫子¶
　　　　廟算　　　　　　鈍兵¶
　　　　拙速　　　　　　善用兵¶
　　　　將民之司命　　　用兵法¶
　　　　不戰而屈人兵　　上兵¶
<pb:KR3j0180_WYG_039-1b>¶
　　　　十則圍　　　　　大敵¶
　　　　將為國輔　　　　縻軍¶
　　　　勝負　　　　　　善戰¶
　　　　交和　　　　　　勝兵¶
　　　　正合竒勝　　　　擇人任勢¶
　　　　致人不致於人　　知戰之地¶
　　　　兵形象水　　　　倍道¶
　　　　兵以詐立　　　　奪氣奪心¶
<pb:KR3j0180_WYG_039-2a>¶
　　　　夜戰晝戰　　　　避其鋭氣¶
　　　　治心治力　　　　歸師勿遏¶
　　　　將受命於君　　　無恃其不來¶
　　　　五危　　　　　　必勝¶
　　　　絶澗　　　　　　論軍勢¶
　　　　進不求名　　　　嬰兒愛子¶
　　　　率然　　　　　　亡地死地¶
　　　　脱兎　　　　　　五攻¶
<pb:KR3j0180_WYG_039-2b>¶
　　　　興師十萬日費千金¶
　　　　五間¶
　　　呉子¶
　　　　醮呉起於廟　　　四不和¶
　　　　戰勝守勝　　　　兵起有五¶
　　　　軍命　　　　　　可撃之道¶
　　　　四輕　　　　　　善將¶
　　　　天竈¶
<pb:KR3j0180_WYG_039-3a>¶
　　　尉繚子¶
　　　　彗柄　　　　　　助戰¶
　　　　三勝　　　　　　誅殺¶
　　　　歩鼓　　　　　　制敵¶
　　　　太上無過¶
　　　司馬法¶
　　　　好戰忘戰　　　　逐奔縱綏¶
　　　　賞罸　　　　　　國容¶
<pb:KR3j0180_WYG_039-3b>¶
　　　　戍軍　　　　　　七政¶
　　　黄石公三畧¶
　　　　簞醪投諸河　　　將禮¶
　　　　財賞　　　　　　重賞死士¶
　　　　隆恩　　　　　　自専¶
　　　　使智使勇　　　　良弓藏¶
　　　　卒離¶
　　　六韜¶
<pb:KR3j0180_WYG_039-4a>¶
　　　　主尊人安　　　　六守¶
　　　　三寳　　　　　　失時¶
　　　　六賊　　　　　　七害¶
　　　　賞罸　　　　　　聖人將動¶
　　　　三戒　　　　　　從中御¶
　　　　將者人之司命　　三陣¶
　　　　敵壘虚實　　　　弱勝強少撃衆¶
　　　　車騎¶
<pb:KR3j0180_WYG_039-4b>¶
　　　李衛公問對¶
　　　　正兵竒兵　　　　八陣¶
　　　　丘井之法　　　　竒正循環¶
　　　　四種　　　　　　蕃長於馬漢長於弩¶
　　　　諸將軍識虚實　　治兵之法遍告諸將¶
　　　　舊將凋零　　　　伍法¶
　　　　六花陣　　　　　曹公新書¶
　　　　三覆之義　　　　不籍偽臣家¶
<pb:KR3j0180_WYG_039-5a>¶
　　　　推誠　　　　　　變客為主¶
　　　　鐡蒺藜　　　　　分而能合¶
　　　　李勣可保任¶
　¶
　¶
　¶
　¶
　¶
<pb:KR3j0180_WYG_039-5b>¶
　¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷三十九
<pb:KR3j0180_WYG_039-6a>¶
欽定四庫全書¶
　類説卷三十九　　　　　　宋　曽慥　編¶
　　七書孫子¶
廟算¶
　兵者詭之道也未戰而廟算勝者得算多也未戰而¶
　廟算不勝者得算少也多算勝少算不勝况無算乎¶
鈍兵¶
　鈍兵挫鋭屈力殫貨諸侯乗其敝而起雖有知者不¶
<pb:KR3j0180_WYG_039-6b>¶
　能善其後¶
拙速¶
　兵聞拙速未覩巧之乆也¶
善用兵¶
　善用兵者役不再籍粮不三載取用於國因粮於敵¶
　故軍食可足¶
將民之司命¶
　兵貴勝不貴乆故知兵之將民之司命國家安危之¶
<pb:KR3j0180_WYG_039-7a>¶
　主¶
用兵法¶
　用兵之法全國為上破國次之全軍為上破軍次之¶
　全旅為上破旅次之全卒為上破卒次之全伍為上¶
　破伍次之¶
不戰而屈人之兵¶
　百戰百勝非善之善也不戰而屈人之兵善之善者¶
　也¶
<pb:KR3j0180_WYG_039-7b>¶
上兵¶
　上兵伐謀其次伐交其次伐兵其下攻城攻城之法¶
　為不得已¶
十則圍¶
　用兵之法十則圍之五則攻之倍則分之敵則能戰¶
　之少則能逃之不若則能避之¶
大敵¶
　小敵之堅大敵之擒也¶
<pb:KR3j0180_WYG_039-8a>¶
將為國輔¶
　將為國之輔輔周則國必強輔隙則國必弱¶
縻軍¶
　不知軍之不可進退是謂縻軍¶
勝負¶
　知彼知己百戰不殆不知彼而知己一勝一負不知¶
　彼不知己每戰必敗¶
善戰¶
<pb:KR3j0180_WYG_039-8b>¶
　善戰者先為不可勝以待敵之可勝不可勝在己可¶
　勝在敵善戰者立於不敗之地故勝兵先勝而後戰¶
　敗兵先戰而後求勝¶
交和¶
　兩軍相對曰交和¶
勝兵¶
　勝兵若以鎰稱銖敗兵若以銖稱鎰勝兵之戰若决¶
　積水於千仞之谿者形也¶
<pb:KR3j0180_WYG_039-9a>¶
正合竒勝¶
　凡戰者以正合竒勝戰勢不過竒正相生如循環¶
擇人任勢¶
　善戰者求之於勢不責於人故能擇人而任勢善戰¶
　之兵如轉圜石於千里之山者勢也¶
致人不致於人¶
　先處戰地而待敵者佚後處戰地而趍戰者勞故善¶
　戰者致人不致於人¶
<pb:KR3j0180_WYG_039-9b>¶
知戰之地¶
　知戰之地知戰之日則可千里會戰不知戰之地不¶
　知戰之曰則左右前後不能救况逺者數千里近者¶
　數里乎¶
兵形象水¶
　水之形避高而趍下兵之形避實而撃虚水因地而¶
　致流兵因敵而制勝¶
倍道¶
<pb:KR3j0180_WYG_039-10a>¶
　卷甲而趍日夜不處倍道兼行百里而平¶
兵以詐立¶
　兵以詐立以利動以分合為變者也¶
奪氣奪心¶
　三軍可奪氣將軍可奪心¶
夜戰晝戰¶
　夜戰多火鼓晝戰多旌旗所以變人之耳目也¶
避鋭氣¶
<pb:KR3j0180_WYG_039-10b>¶
　朝氣鋭晝氣惰暮氣歸善用兵者避其鋭氣擊其惰歸¶
治心治力¶
　以治待亂以靜待譁此治心者也以近待逺以佚待¶
　勞以飽待饑此治力者也無邀正正之旗勿擊堂堂¶
　之陣¶
歸師勿遏¶
　用兵之法高陵勿向背立勿逆佯北勿從鋭卒勿攻¶
　餌甘勿食歸師勿遏圍師勿關窮師勿追此用兵之¶
<pb:KR3j0180_WYG_039-11a>¶
　法也¶
將受命於君¶
　受命於君圯地無舎衢地合交絶地無留圍地則謀¶
　死地即戰¶
無恃其不來¶
　用兵之法無恃其不來恃吾有以待之無恃其不攻¶
　恃吾有所不可攻¶
五危¶
<pb:KR3j0180_WYG_039-11b>¶
　將有五危必死可殺必生可虜忿速可侮亷潔可辱¶
　愛民可煩¶
必勝¶
　凡軍好高惡下貴陽賤隂來生處實軍無百疾是謂¶
　必勝¶
絶澗¶
　凡地有絶澗天井天牢天羅天陷天隙必亟去之勿¶
　近也山水深大者為絶澗四方高中央下者為天井¶
<pb:KR3j0180_WYG_039-12a>¶
　深山若蒙籠者為天牢可以羅絶人者為天羅地形¶
　陷者為天陷澗道狹深者為天隙¶
論軍勢¶
　塵高而鋭者車來也卑而廣者徒來也散而脩逹者¶
　樵採也少而徃來者營軍也半進半退者誘也校而¶
　立者饑也汲而先飲者渇也見利不進者勞也鳥集¶
　虚也夜呼者恐也軍擾者將先動也旌旗動者亂也¶
　殺馬肉食者軍無糧也懸缶不返者窮冦也數賞者¶
<pb:KR3j0180_WYG_039-12b>¶
　窘也數罸者困也來委謝者欲休息也¶
進不求名¶
　進不求名退不避罪惟民是保而利於主國之寳也¶
嬰兒愛子¶
　視卒如嬰兒故可與赴深溪視卒如愛子故可與俱¶
　死¶
率然¶
　善用兵者如率然率然者常山之蛇也撃其首則尾¶
<pb:KR3j0180_WYG_039-13a>¶
　至撃其尾則首至撃其中則首尾俱至¶
亡地死地¶
　陷之亡地而後存陷之死地而後生¶
脱兎¶
　始如處女敵人開户後如脱兎敵不及拒¶
五攻¶
　凡火攻有五一曰火人二曰火積三曰火輪四曰火¶
　庫五曰火隊¶
<pb:KR3j0180_WYG_039-13b>¶
興師十萬日費千金¶
　興師十萬出征千里百姓之費公家之奉日費千金¶
　内外騷動¶
五間¶
　兵有因間有内間有反間有死間有生間¶
　　呉子¶
醮呉起於廟¶
　魏文侯身自布席夫人捧觴醮呉起於廟立為大將¶
<pb:KR3j0180_WYG_039-14a>¶
　守西河與諸侯大戰七十六全勝六十四闢土四面¶
　拓地千里皆起之功¶
四不和¶
　圖國家者必先敎百姓而親萬民有四不和不和於¶
　國不可出軍不和於軍不可出陣不和於陣不可進¶
　戰不和於戰不可决勝¶
戰勝守勝¶
　戰勝易守勝難故曰天下戰國五勝者禍四勝者敝¶
<pb:KR3j0180_WYG_039-14b>¶
　三勝者霸二勝者王一勝者帝¶
兵起有五¶
　兵起有五一曰爭名二曰爭利三曰積惡四曰内亂¶
　五曰因饑¶
軍命¶
　一軍之中必有虎賁之士力輕扛鼎足輕戎馬搴旗¶
　取將必有能者若此之等選而别之愛而責之是謂¶
　軍命¶
<pb:KR3j0180_WYG_039-15a>¶
可撃之道¶
　武侯問敵可撃之道起曰敵人逺來行列未定可撃¶
　既食未設備可撃奔走可撃勤勞可撃未得地利可¶
　撃失時可撃行未息可擊渉水半渡可撃狹路可撃¶
　旌旗亂動可撃數移動可撃將離士卒可撃心怖可¶
　撃凡若此者急撃勿疑¶
四輕¶
　用兵之道先明四輕地輕馬馬輕人人輕戰戰輕敵¶
<pb:KR3j0180_WYG_039-15b>¶
　進有重賞退有重罪¶
善將¶
　凡兵戰之塲止尸之地必死則生幸出則變善將如¶
　坐漏船之中伏燒屋之下使知者不及謀勇者不及¶
　慮¶
天竈¶
　武矦曰三軍進止有道無當天竈無當龍頭天竈大¶
　谷之口龍頭大山之端將戰審候風之從來風順致¶
<pb:KR3j0180_WYG_039-16a>¶
　敵而從之風逆堅陣以待之¶
　　尉繚子¶
彗柄¶
　楚將公子心與齊人戰時有彗星出柄在齊柄所在¶
　勝不可撃公子心曰彗星何知以彗鬬者固倒而勝¶
　焉明日與齊人戰大破之¶
助戰¶
　天下諸國助我戰猶良驥騄耳之駛彼駑鬐興角逐¶
<pb:KR3j0180_WYG_039-16b>¶
　何能餒吾氣哉¶
三勝¶
　兵有以道勝有以威勝有以力勝¶
誅殺¶
　殺一人而三軍震者殺之殺一人而萬人喜者殺之¶
歩鼓¶
　歩鼓趍戰一歩一鼓也¶
制敵¶
<pb:KR3j0180_WYG_039-17a>¶
　正兵貴先竒兵貴後或先或後制敵者也¶
太上無過¶
　賞如山罸如谿太上無過其次補過¶
　　司馬法¶
好戰忘戰¶
　國雖大好戰必亡天下雖安忘戰必危¶
逐奔縱綏¶
　古者逐奔不過百歩縱綏不過三舎¶
<pb:KR3j0180_WYG_039-17b>¶
賞罸¶
　賞不踰時欲民速得為善之利也罸不遷刻欲民速¶
　覩不善之害也¶
國容¶
　古者國容不入軍軍容不入國¶
戍軍¶
　古者戍軍三年不興覩民之勞也上下相報知之至¶
　也得意則凱歌示一喜也偃伯靈臺答民之勞示伏¶
<pb:KR3j0180_WYG_039-18a>¶
　也¶
七政¶
　七政一曰人二曰正三曰詞四曰巧五曰灾六曰水¶
　七曰兵是謂七政¶
　　黄石公三畧¶
簞醪投諸河¶
　將帥必與士卒同滋味而共安危敵乃可加兵有全¶
　勝昔良將有饋簞醪者使投諸河與士卒同流而飲¶
<pb:KR3j0180_WYG_039-18b>¶
　夫一簞之醪不能味一河之水而三軍思為致死者¶
　以滋味之及已也¶
將禮¶
　軍井未達將不言渇軍幕未下將不言倦軍竈未炊¶
　將不言饑冬不服裘夏不操扇雨不張盖是謂將禮¶
財賞¶
　軍無財士不來軍無賞士不徃¶
重賞死士¶
<pb:KR3j0180_WYG_039-19a>¶
　香餌之下必有懸魚重賞之下必有死士¶
隆恩¶
　興師之國務先隆恩攻取之國務先養民¶
自専¶
　出軍行師將在自専進退内御則功難成¶
使智使勇¶
　使智使勇使貪使愚智者樂立其功勇者好行其志¶
　貪者邀趍其利愚者不歉其死¶
<pb:KR3j0180_WYG_039-19b>¶
良弓藏¶
　高鳥死良弓藏敵國滅謀臣亡¶
卒離¶
　人衆一合不可卒離威權一與不可卒移¶
　　六韜¶
主尊人安¶
　文王曰欲使主尊人安奈何太公曰愛民而已利而¶
　勿害成而勿敗生而勿殺與而勿奪樂而勿苦喜而¶
<pb:KR3j0180_WYG_039-20a>¶
　勿怒¶
六守¶
　人君有六守一曰仁二曰義三曰忠四曰信五曰勇¶
　六曰謀¶
三寳¶
　人君無以三寳借人借人則君失其威大農大工大¶
　商謂之三寳¶
失時¶
<pb:KR3j0180_WYG_039-20b>¶
　日中必熭操刀必割執斧必伐日中不熭是謂失時¶
　操刀不割失利之期執斧不伐則人將欺涓涓不塞¶
　將為江河熒熒不滅炎炎奈何¶
六賊¶
　王人者有六賊一曰臣有大作宫室傷王之徳二曰¶
　民有任氣遊俠傷王之化三曰臣有朋黨蔽賢傷王¶
　之權四曰士有抗志高節傷王之威五曰臣有輕爵¶
　禄喜犯難傷人之勞六曰強宗侵奪傷庶人之樂¶
<pb:KR3j0180_WYG_039-21a>¶
七害¶
　又有七害無智畧權謀王者慎勿使為將有名無實¶
　慎勿與謀朴躬惡服偽人也慎勿近博聞高議奸人¶
　也慎勿寵茍得輕死貪求爵禄慎勿使技巧畢餙傷¶
　農事者必禁之巫蠱左道誘惑良民者必止之¶
賞罸¶
　賞一以勸百罸一以懲衆用賞貴信用罸貴必¶
聖人將動¶
<pb:KR3j0180_WYG_039-21b>¶
　鷙鳥將撃卑飛歛翼猛獸將摶弭耳俯伏聖人將動¶
　必有愚色¶
三戒¶
　將有三戒冬不服裘夏不操扇雨不張盖¶
從中御¶
　民不可從外治軍不可從中御¶
將者人之司命¶
　將不仁則三軍不親將不勇則三軍不鋭將不知則¶
<pb:KR3j0180_WYG_039-22a>¶
　三軍疑將不明則三軍傾將不精㣲則三軍失其機¶
　將不常戒則三軍失其備將不強力則三軍失職故¶
　將者人之司命¶
三陣¶
　日月星辰一左一右一向一背此謂天陣丘陵水泉¶
　亦左右前後之别此謂地陣用車用馬用文用武此¶
　謂人陣¶
敵壘虚實¶
<pb:KR3j0180_WYG_039-22b>¶
　武王曰何以知敵壘虚實太公曰將必上知天道下¶
　知地理中知人事登高下望觀敵變動望其壘知其¶
　虚實望其士卒知其去來¶
弱勝強少撃衆¶
　武王曰以弱勝強以少撃衆奈何太公曰以少撃衆¶
　必以日之暮伏於深草要之隘路以弱勝強者必得¶
　大國與鄰國之助¶
車騎¶
<pb:KR3j0180_WYG_039-23a>¶
　車者軍之羽翼所以陷堅陣要強敵遮走北也騎者¶
　軍之伺候所以踵敗軍絶糧道撃侵冦也¶
　　李衛公問對¶
正兵竒兵¶
　太宗將討高麗曰兵少地遥以何術臨之靖曰臣以¶
　正兵太宗曰平突厥用竒兵今言正兵何也曰諸葛¶
　亮七擒孟獲正兵而已自黄帝以來先正後竒先仁¶
　義而後權譎霍邑之戰師以義舉者正也建成墜馬¶
<pb:KR3j0180_WYG_039-23b>¶
　右軍少却者竒也¶
八陣¶
　太宗曰天地風雲龍虎鳥蛇斯八陣何謂也靖曰傳¶
　之者誤也古人秘藏此法詭設八名本一也分為八¶
　焉天地者本乎旗號風雲者本乎幡名龍虎鳥蛇本¶
　乎隊伍之别後世詭設物象何止八乎¶
丘井之法¶
　黄帝始立丘井之法因以制兵井分四道八家處之¶
<pb:KR3j0180_WYG_039-24a>¶
　其形井字開方九焉五為陣法四為閒地數起於五¶
　也虚其中大將居之環其四面諸部連遶所謂終於¶
　八也¶
竒正循環¶
　太宗曰卿視韓擒虎言卿可與論孫呉亦竒正之謂¶
　乎靖曰擒虎安知竒正但以竒為竒以正為正爾曽¶
　未知竒正循環之無窮也¶
四種¶
<pb:KR3j0180_WYG_039-24b>¶
　張良所學六韜三畧是也韓信所學穰苴孫武是也¶
　大體不出三門四種而已太公謀八十一篇不可以¶
　言窮次公言七十一篇不可以兵窮太公兵法八十¶
　五篇不可以才窮此三門也凡兵家權謀為一種形¶
　勢為一種及隂陽技巧二種此四種也¶
蕃長於馬漢長於弩¶
　太宗曰蕃兵惟稱勒馬奔衝此竒兵歟漢兵惟強弩¶
　犄角此正兵歟靖曰蕃長於馬馬利乎速鬬漢長於¶
<pb:KR3j0180_WYG_039-25a>¶
　弩弩利乎緩戰¶
諸將軍識虚實¶
　孫武十三篇無出虚實用兵識虚實之勢則無不勝¶
　今諸將但能言背實撃虚及其臨敵罕識虚實盖不¶
　能致人反為敵所致也¶
治兵之法徧告諸將¶
　太宗曰孫子所言治兵何如靖曰以近待逺以佚待¶
　勞以飽待饑畧言其槩耳推此三義有六焉以防待來¶
<pb:KR3j0180_WYG_039-25b>¶
　以靜待躁以重待輕以嚴待懈以治待亂以守待攻¶
　太宗曰今人習孫子者但誦空文其治兵之法宜徧¶
　告諸將¶
舊將凋零¶
　太宗曰舊將先卒凋零殆盡諸軍新置不經陳敵¶
伍法¶
　太宗曰數家伍法孰者為要靖曰左氏云先偏後伍¶
　司馬曰五人為伍尉繚子有束伍今漢制有尺籍伍¶
<pb:KR3j0180_WYG_039-26a>¶
　符後世符籍以紙為之臣酌其法自五人變為二十¶
　五人自二十五人變為七十五人諸家兵法惟伍法¶
　為要穰苴所謂五人為伍十五為隊至今因之此其¶
　要也¶
六花陣¶
　太宗曰李勣論兵多與卿合但勣不究出處卿所製¶
　六花陣色出何術乎曰諸葛亮八陣法也大陣包小¶
　陣大營包小營隅落鈎連曲折相對古制如此臣為¶
<pb:KR3j0180_WYG_039-26b>¶
　圗因之故内畫之方外環之圓是成六拖俗所號耳¶
曹公新書¶
　曹公驕而好勝當時諸將奉新書莫敢攻其短臨敵¶
　立表無乃晚乎¶
三覆之義¶
　太宗曰曹公有戰騎遊騎今何者比乎靖曰新書六¶
　戰騎居前陷騎居中遊騎居後名號分為三類耳曹¶
　公前後及中分為三覆不言兩廂舉一端也後人不¶
<pb:KR3j0180_WYG_039-27a>¶
　觧三覆之義臣熟用此法逰騎當前戰騎當後陷騎¶
　臨變而分皆曹公術也太宗嘆曰多少人為曹公所¶
　惑¶
不籍偽臣家¶
　太宗曰卿平蕭鋭諸將欲籍偽臣家以賞士卒獨卿¶
　不從以謂蒯通不戮於漢既而江漢歸順文能附衆¶
　武能威敵其卿之謂乎¶
推誠¶
<pb:KR3j0180_WYG_039-27b>¶
　李靖曰臣頃討突厥總畨漢之衆出塞千里未嘗戮¶
　一楊干斬一莊賈亦推赤誠而已¶
變客為主¶
　因糧於敵是變客為主也飽能饑之佚能勞之是變¶
　主為客也¶
鐡蒺藜¶
　太宗曰鐡蒺藜行馬太公所制乎靖曰有之然拒敵¶
　而已兵貴致人非欲拒之也太公六韜言守禦之具¶
<pb:KR3j0180_WYG_039-28a>¶
　耳非攻戰所施也¶
分而能合¶
　苻堅總百萬之衆而敗於淝水此兵合而不能分也¶
　呉漢討公孫述與副將劉向分屯相去二十里述來¶
　攻漢尚出合撃大破之此兵分而能合者也¶
李勣可保任¶
　太宗曰李勣長孫無忌共掌國政他日何如靖曰勣¶
　忠義臣可保任也無忌佐命大臣肺腑之親然外貌¶
<pb:KR3j0180_WYG_039-28b>¶
　不長内亦嫉賢故尉遅敬徳面折其短遂引退焉侯¶
　君集恨其忘舊因以犯逆者無忌致其然也上曰勿¶
　泄也朕徐思其處置¶
　¶
　¶
　¶
　¶
　類説卷三十九¶
