# -*- mode: mandoku-view; -*-
#+TITLE: 類說
#+DATE: 2015-08-24 23:26:32.052933
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷四十三]目錄
<pb:KR3j0180_WYG_043-1a>¶
欽定四庫全書¶
　類説目録¶
　　卷四十三¶
　　　北夢瑣言¶
　　　　鄉貢進士李某　　歩打進士¶
　　　　楸玉局冷暖子　　油客對棋¶
　　　　不覽白氏文章　　上表訴寃¶
　　　　南華非僻書　　　鼻中龍虎氣交¶
<pb:KR3j0180_WYG_043-1b>¶
　　　　許洞庭　　　　　田家詩¶
　　　　飯後鐘　　　　　金蓮花盆濯足¶
　　　　李帝師選婿　　　义手而卧¶
　　　　秃丁　　　　　　此豚端正¶
　　　　離魂何處斷　　　錦半臂¶
　　　　足榖翁　　　　　命代英雄人中祥瑞¶
　　　　不肖子三變　　　無字碑¶
　　　　夲分官　　　　　既受官爵何不食肉¶
<pb:KR3j0180_WYG_043-2a>¶
　　　　嗜好　　　　　　八行疊紙¶
　　　　天荒解　　　　　北韓南郭¶
　　　　弄笏唱浣溪沙　　桞家細婢事賣絹牙郎¶
　　　　温飛卿謫官　　　東山尼失志¶
　　　　白鳯凰　　　　　水月觀音¶
　　　　讀書萬卷飲酒百杯¶
　　　　拆襪線　　　　　好驢馬不入行¶
　　　　天性不飲　　　　朱相即是非相¶
<pb:KR3j0180_WYG_043-2b>¶
　　　　涓縷未申　　　　孫氏詩¶
　　　　秦婦吟秀才　　　曲子相公¶
　　　　百詩如一首　　　李程賦且在¶
　　　　一片宫商　　　　得力於猫兒狗子¶
　　　　㶚橋風雪　　　　題秦皇詩¶
　　　　内侍始用襴笏　　交龍龜賦¶
　　　　李義山重陽留題　天靜星辰可摘¶
　　　　厯帝記　　　　　崇文雪詩¶
<pb:KR3j0180_WYG_043-3a>¶
　　　　題風箏　　　　　洞庭三冬無髭鬚¶
　　　　賈島佛　　　　　麄鄙句¶
　　　　自落便宜詩　　　駐馬上山阿¶
　　　　淡菜非雅物　　　金鏁鏁玉鈎鈎¶
　　　　出家者剃度　　　作祝雞翁¶
　　　　侯詠首過　　　　聞父苦吟再生為子¶
　　　　用破一生心　　　隂兵復仇¶
　　　　白蓮花玉環　　　風流帶熖¶
<pb:KR3j0180_WYG_043-3b>¶
　　　　周禮庫　　　　　不愛紫衣僧¶
　　　　僧比蜀茶　　　　不置油衣¶
　　　　内逼但請光訪　　買鞋¶
　　　　登華山　　　　　阿灰作浣溪沙詞¶
　　　　落第詩　　　　　醮詩¶
　　　　天帝召滑能着棋　好食竹雞¶
　　　　喫鱠眼花　　　　婢僕詩¶
　　　　道士行法事不䖍　征遼碑¶
<pb:KR3j0180_WYG_043-4a>¶
　　　　夢旛飛指　　　　木星入南斗¶
　　　　玉界尺　　　　　坐主辱門生¶
　　　　病鶴詩　　　　　五髭鬚¶
　　　　&KR3219;鬼　　　　　　採龜¶
　　　　睡龍　　　　　　射鹿¶
　　　　六甲行厨　　　　五采纒梯¶
　　　　這邉走那邉走　　安天龍¶
　　　　鹿茸　　　　　　紫稍花¶
<pb:KR3j0180_WYG_043-4b>¶
　　　　㸃㸃師　　　　　煎餅招鬼¶
　　　　醫火燒瘡　　　　衣冠土梟¶
　　　　一歩一計　　　　蒿餅子¶
　　　　白牡丹老嫗　　　誦天蓬呪¶
　　　　偷驢賊　　　　　蜀主詩詞¶
　　　　回避一抄夏供　　替代¶
　　　　識字亂情　　　　龍巢飜¶
　　　　乞食歌姬院　　　間氣布衣¶
<pb:KR3j0180_WYG_043-5a>¶
　　　　偷江東集　　　　僧鸞詩¶
　　　　鼓琴吹笛　　　　檢譜角觝¶
　　　　醉鄉無戸税¶
　　　幽閒鼓吹¶
　　　　公主不視疾　　　寄杜黄裳錢并毡車¶
　　　　末坐慘緑少年全别¶
　　　　實告賢於能詩　　金銅茶籠子物&KR2350;¶
　　　　錢至十萬通神　　元載一書得絹千疋¶
<pb:KR3j0180_WYG_043-5b>¶
　　　　叚和尚製西凉州　宣宗問於勑使如何¶
　　　　立儲宫　　　　　長日惟消一局棋¶
　　　　逺郡謝表　　　　張長史筆迹¶
　　　　米價方貴居亦不易¶
　　　　崢嶸甚　　　　　雁門太守行¶
　　　　訪李賀遺文　　　作假天子¶
　　　　牛僧孺詣于頔¶
　　　法苑珠林¶
<pb:KR3j0180_WYG_043-6a>¶
　　　　取兒償金色　　　金箆療目¶
　　　　夢賔頭盧　　　　青衫白㡌女化羊¶
　　　　負錢作牛　　　　四十二章經¶
　　　　諸天雨　　　　　晤言消戚戚¶
　　　　般若臺　　　　　判夢四法¶
　　　　鵲尾爐　　　　　誦法華經¶
　　　醉鄉日月¶
　　　　醉鄉所宜　　　　君子中人小人¶
<pb:KR3j0180_WYG_043-6b>¶
　　　　不歡之候　　　　害馬¶
　　　　歡候　　　　　　明府¶
　　　　飲餙　　　　　　三材¶
　　　　犯觥令　　　　　飲儲¶
　　　　飲器　　　　　　六鶴齊飛¶
　　　　手執令　　　　　狂花病葉¶
　　　　招手令　　　　　令十說¶
　　　　徵名　　　　　　寒筵氷法¶
<pb:KR3j0180_WYG_043-7a>¶
　　　　霹靂酵¶
　　　岳陽風土記¶
　　　　竹生日　　　　　偷笋¶
　¶
　¶
　¶
　¶
　¶
<pb:KR3j0180_WYG_043-7b>¶
　¶
　¶
　¶
　¶
　¶
　¶
　¶
　類説目錄¶
#+PROPERTY: JUAN 卷四十三
<pb:KR3j0180_WYG_043-8a>¶
欽定四庫全書¶
　類説卷四十三　　　　　　宋　曾慥　編¶
　　北夢瑣言¶
鄉貢進士李某¶
　唐宣宗好儒雅留心貢舉題殿柱曰鄉貢進士李某¶
歩打進士¶
　僖宗好蹴踘鬬雞自以能於歩打謂優人石野猪曰¶
　朕若作歩打進士合得狀元對曰或遇堯舜禹湯作¶
<pb:KR3j0180_WYG_043-8b>¶
　禮部侍郎陛下不免落第¶
楸玉局冷暖子¶
　日本國王子入貢善圍棋帝令待詔顧師言與之對¶
　手王子出本國如楸玉局葢玉之蒼者如楸葉色冷¶
　暖玉棋子冬暖夏凉師言懼辱君命汗手死心始敢¶
　落指王子不勝問禮賓曰第三手也王子願見第一¶
　手賔曰勝第三可見第二勝第二可見第一王子嘆¶
　曰小國之一不及大國之三¶
<pb:KR3j0180_WYG_043-9a>¶
油客對棊¶
　蜀簡州刺史安重覇黷貨無厭州有油客子姓鄧安¶
　召與對敲只令立侍每落一子俾退立墉下竢我算¶
　路始進終日僅下數十子而已鄧生倦立飢不可堪¶
　或諷曰此侯好賂本不為棊鄧然之以十金鋌得免¶
不覽白氏文章¶
　劉禹錫謁李德裕曰曾得白居易文集否德裕曰吾¶
　於此人不足乆矣其文章何必覧焉¶
<pb:KR3j0180_WYG_043-9b>¶
上表訴寃¶
　令狐綯怙權出鎭維掦上表訴寃云臣非美酒美肉¶
　安能啖衆人之口¶
南華非僻書¶
　令狐綯以故事訪於温岐對以事出南華且曰非僻¶
　書也相公爕理之暇時宜覧古綯怒奏岐有才無行¶
　授方城尉岐詩云因知此恨人多積悔讀南華第二¶
　篇¶
<pb:KR3j0180_WYG_043-10a>¶
鼻中龍虎氣交¶
　王庭凑生於别墅有鳩數十朝集庭樹暮宿簷下常¶
　寢於途有人自云濟源駱山人見君鼻中之氣左如¶
　龍右如虎龍虎氣交王在今秋子孫相繼滿一百年¶
　大樹及堂是其兆也是年果為鎭州三軍立為留後¶
　至期而别墅之庭樹婆娑矣¶
許洞庭¶
　許棠有洞庭詩尤工時號許洞庭¶
<pb:KR3j0180_WYG_043-10b>¶
田家詩¶
　聶夷中咏田家詩云父耕原上田子斫山下荒六月¶
　禾未秀官家已修倉鋤田日當午汗滴禾下土誰念¶
　盤中飡粒粒皆辛苦又曰二月賣新絲五月糶新榖¶
　醫得眼前瘡剜却心頭肉我願君王心化作光明燭¶
　不照綺羅筵偏照逃亡屋¶
飯後鐘¶
　段相文昌少貧每聽曾口寺齋鐘輒詣謁飡為寺僧¶
<pb:KR3j0180_WYG_043-11a>¶
　所厭乃齋後扣鐘後入相出鎭京南題曾口寺云曾¶
　遇闇黎飯後鐘或云王播相公題掦州沃寺詩亦兩¶
　存之¶
金蓮花盆濯足¶
　段文昌富貴後打金蓮花盆盛水濯足或窺之答曰¶
　人生幾何要酧平生不足也¶
李帝師選婿¶
　李光顔愛女未聘賔僚盛譽一鄭秀才詞學門閥公¶
<pb:KR3j0180_WYG_043-11b>¶
　曰某一徤兒也偶立微功豈可妄求婿仕族已選得¶
　一佳婿乃召客司小將曰此即某女匹也超三五階¶
　軍職厚與金帛而已或曰李帝師與侯景求婚王謝¶
　何其逺哉¶
义手而卧¶
　王文公凝每寢必义手而卧慮夢中見先靈也¶
禿丁¶
　高駢鎭蜀有開元寺僧黄昏禮賛公命擒之笞背皆¶
<pb:KR3j0180_WYG_043-12a>¶
　斥逐語將吏曰僧徒禮念亦無罪過但以此十年後¶
　當有秃丁作亂我以是厭之其後土人果秃髮執兵¶
　號大髠小髠據此寺為寨¶
此豚端正¶
　路岩貎美善巾裹閭巷有祗服修容者人必譏曰爾¶
　非路侍中耶嘗鬻豚之肆見儈豕者謂屠此豚端正¶
　路侍中不如¶
離䰟何處斷¶
<pb:KR3j0180_WYG_043-12b>¶
　路侍中自成都移鎭渚宫於合江亭離筵官妓行雲¶
　等感恩多詞所謂離魂何處斷烟雨江南岸¶
錦半臂¶
　鄭愚以錦為半臂後以所業投崔鉉鉉曰眞消得錦¶
　半臂¶
足榖翁¶
　韋宙善治生江陵庄積榖有七十堆宣宗曰此所謂¶
　足榖翁也¶
<pb:KR3j0180_WYG_043-13a>¶
命代英雄人中祥瑞¶
　呉行魯少事内官西門軍容一日為洗足中尉以脚¶
　下文理示之曰如此文理爭教不作軍容行魯曰某¶
　亦有之乃脱屨呈中尉嘆曰我為汝成之後假以軍¶
　職有功除西川節度制云為命代之英雄作人中之¶
　祥瑞¶
不肖子三變¶
　不肖子弟有三變第一變為蝗虫謂鬻庄而食第二¶
<pb:KR3j0180_WYG_043-13b>¶
　變為蠧魚謂鬻書而食第三變為大蟲謂賣奴婢而食¶
　此軰何代無之¶
無字碑¶
　趙崇標質堂堂不為文章號無字碑¶
本分官¶
　薛能尚書以文章自負累出戎鎭常邑邑有詩謝寄¶
　柱茶云麄官乞與眞抛却賴有詩名合得嘗鎭許昌¶
　日令其子具鞬叅諸幕客曰俾渠消灾葢不得本分¶
<pb:KR3j0180_WYG_043-14a>¶
　官矯此以見志¶
既受官爵何不食肉¶
　崔愼由亷察浙西有瓦官寺僧為門徒有術士言相¶
　國氣色有貴子夫人妾媵皆無所見乃召曽侍更衣¶
　官妓術士曰果在此也及誕腋下有文即瓦官僧因¶
　名小字緇郎七歳尚不食肉有僧掌其腮曰既受官¶
　爵何不食肉自此方味葷血即國𦙍也¶
嗜好¶
<pb:KR3j0180_WYG_043-14b>¶
　崔鉉好食新捻頭杜豳公每早食饋飯乾脯崔侍中¶
　安濳好看鬭牛¶
八行疊紙¶
　盧相光啓先人伏刑爾後兄弟修餙謂親知曰此乃¶
　開荒也䇿名後受知於租庸張濬每致書疏凡一事¶
　别為一幅八行重疊别紙自公始¶
天荒解¶
　荆州每歳解舉人多不成名號天荒解劉蜕以荆解¶
<pb:KR3j0180_WYG_043-15a>¶
　及第後號破天荒¶
北韓南郭¶
　成令公汭一夜為巨蛇遶身乃曰茍有所負死生惟¶
　命逡廵蛇亦亡去後鎭渚宫厲精為治朝廷號北韓¶
　南郭韓即華州韓建成令公姓郭後歸姓¶
㺯笏唱浣溪沙¶
　薛昭緯恃才傲物每入朝省㺯笏而行又好唱浣溪¶
　沙詞有門生獻規曰侍郎重德爾後請不㺯笏與唱¶
<pb:KR3j0180_WYG_043-15b>¶
　浣溪沙時謂至言¶
桞家細婢事賣絹牙郎¶
　桞仲郢僕射有婢失意鬻於成都葢巨源使君欲之¶
　取致其家一日通衢有鬻綾羅者從忩下窺葢公於¶
　束縑内選擇舒卷酧酢可否桞婢失聲而仆似中風¶
　葢命扶出翌日瘳曰某雖賤人曾為桞家細婢死則¶
　死矣安能事賣絹牙郎乎¶
温飛卿謫官¶
<pb:KR3j0180_WYG_043-16a>¶
　温庭筠字飛卿或作雲舊名岐毎入試押官韻作賦¶
　凡八叉手而八韻成多為隣鋪假手號曰救數人也¶
　宣宗詩句有金歩揺温以玉條脱續入藥名白頭翁¶
　温以蒼耳子為對宣宗好微行温不識之詰曰公非¶
　司馬長史之流文參簿尉之類帝曰非也謫為方城¶
　縣尉制詞云徒負不羇之才罕有適時之用竟流落¶
　而死常題村民林亭云卓氏壚前金線桞隋家堤畔¶
　錦帆風貪為兩地行霖雨不見池蓬照日紅¶
<pb:KR3j0180_WYG_043-16b>¶
東山尼失志¶
　東山尼開堂説法禪師鄧隱峯有道者也試其所守¶
　中夜挾刄入禪室欲行强暴尼憚死失志隱峯取其¶
　衵服集衆以曉之其徒立散¶
白鳯凰¶
　沈詢侍郎精粹端美除山北節旄京師咸誦曹唐遊¶
　仙詩云玉詔新除沈侍郎便分茅土領東方不知今¶
　夜遊何處侍從皆騎白鳯凰即丰姿可知也¶
<pb:KR3j0180_WYG_043-17a>¶
水月觀音¶
　蔣凝侍郎亦有人物時號水月觀音¶
讀書萬卷飲酒百盃¶
　高測上張燕公啓事云讀書萬卷飲酒百盃公曰萬¶
　卷書未易徵詰百盃酒以奉試乃飲以酒果如所言¶
拆襪線¶
　韓昭任蜀粗有文章李台嘏曰韓八座事藝如拆襪¶
　線無一條長¶
<pb:KR3j0180_WYG_043-17b>¶
好驢馬不入行¶
　李德裕不樂應舉父勉之答曰好驢馬不入行由是¶
　以品子叙官¶
天性不飲¶
　有士子謁陸相扆公命酒勸之辭曰天性不飲酒公¶
　曰誠如所言已㧞五分葢平生悔吝若有十分不為¶
　酒自然减半¶
朱相即是非相¶
<pb:KR3j0180_WYG_043-18a>¶
　光化中朱朴自毛詩愽士登庸自言可以立致太平¶
　内宴日俳優穆刁綾作念經行者至御前曰若見朱¶
　相即是非相¶
涓縷未申¶
　朱朴拜相時人曰朱公涓縷未申而效樂僮吹觱篥¶
孫氏詩¶
　進士孟昌期妻孫氏善為詩一旦焚之以為才思非¶
　婦人之事有白蠟燭詩曰自有清香勝蕙蘭一條白¶
<pb:KR3j0180_WYG_043-18b>¶
　玉逼人寒他時紫禁春風夜醉草天書仔細看聞琴¶
　詩曰近若流泉來碧嶂逺如𤣥鶴下青㝠謝酒詩云¶
　好是緑窻風月夜一盃揺蕩滿懐春¶
秦婦吟秀才¶
　李逺詩云人事千盃酒流年一局棊唐宣宗以非牧¶
　人之才不與郡守蜀相韋莊應舉時黄巢犯闕著秦¶
　婦吟云内庫燒為錦繡灰天街踏盡公卿骨多訝之¶
　號秦婦吟秀才¶
<pb:KR3j0180_WYG_043-19a>¶
曲子相公¶
　晉相和凝好為曲子號曲子相公¶
百詩如一首¶
　薛能題劉仁德詩卷云百首如一首卷初如卷終譏¶
　其不能變態也¶
李程賦且在¶
　李程以日五色賦擢第為河南尹舉人有浩虚舟行¶
　卷中日五色賦程覧至末韻侵晚水以芒動俯寒山¶
<pb:KR3j0180_WYG_043-19b>¶
　而秀發大咍曰李程賦且在瑞日何為到夜秀發¶
一片宫商¶
　沈光有洞庭樂賦韋岫目此賦乃一片宫商¶
得力於猫兒狗子¶
　盧延讓有句云狐冲官道過狗刺店門開又云餓猫¶
　臨䑕穴嚵犬䑛魚砧又云栗爆燒氊破猫跳觸鼎翻¶
　頗為時貴所賞盧曰平生投謁公卿不意得力於猫¶
　兒狗子也¶
<pb:KR3j0180_WYG_043-20a>¶
㶚橋風雪¶
　或問鄭棨新詩曰詩思在㶚橋風雪中驢子上此處¶
　何以得之¶
題秦皇詩¶
　宣宗閲趙嘏詩卷有題秦皇詩云從知六國隨斤斧¶
　莫有群儒辨是非上不悦¶
内侍始用襴笏¶
　唐自安史後戎柄皆付大閹魚朝恩竇文楊乃其魁¶
<pb:KR3j0180_WYG_043-20b>¶
　自楊復恭始用襴笏以前紫&KR0409;而已¶
交龍龜賦¶
　皮日休謁歸融尚書不見因撰交龍龜賦譏其不出¶
　頭也融亦撰皮靸鞋賦逓相謗誚¶
李義山重陽留題¶
　李商隠令狐綯父楚之故吏也殊不展分重陽日義¶
　山詣㕔事留題云十年泉下無消息九日樽前有所¶
　思郎君官重施行馬東閣無因許再窺相國乃扄閉¶
<pb:KR3j0180_WYG_043-21a>¶
　此㕔終身不處因怒義山官止使下員外¶
天靜星辰可摘¶
　顧雲為高燕公草齋詞云天靜則星辰可摘竒險之¶
　句施於至敬可乎¶
歴帝記¶
　孔緯每朝士上封事不暇周覧但曰古今存亡其知¶
　之矣未審所陳利害何如于誨上崔相啓事數千字¶
　上至堯舜下及隋唐一興一替止於歴帝記也¶
<pb:KR3j0180_WYG_043-21b>¶
崇文雪詩¶
　高崇文本將校因功授西川節度使作雪詩曰崇文¶
　崇武不崇文提戈出塞號將軍那個酵兒射雁落白¶
　毛空裏落紛紛鄙語呼人曰酵兒¶
題風箏¶
　高駢鎭蜀築羅城四十里朝廷疑之一日聞樂聲知¶
　有改移乃題風箏曰夜静絃聲響碧空宫商信任往¶
　來風依稀似曲纔堪聼只恐風吹别調中俄報移渚¶
<pb:KR3j0180_WYG_043-22a>¶
　宫¶
洞庭三冬無髭鬚¶
　洞庭湖濶數百里秋水歸壑惟一條湘川而已僧齊¶
　已欲吟一詩未得有蔡押衙者吟曰可憐洞庭湖却¶
　到三冬無髭鬚以其不成湖也¶
賈島佛¶
　進士李洞慕賈島每欲鑄而頂戴常念賈島佛¶
麄鄙句¶
<pb:KR3j0180_WYG_043-22b>¶
　包賛多為麄鄙句如苦竹笋抽青撅子石榴樹掛小¶
　瓶兒又云墓是山鍾子舡為水靸鞋又云櫓揺舡掠¶
　鬂風動水搥胸¶
自落便宜詩¶
　世𫝊逸詩曰忩下有詩留客宿室中無事伴僧眠號¶
　自落便冝詩¶
駐馬上山阿¶
　顧况披道士服在茅山有秀才行吟曰駐馬上山阿¶
<pb:KR3j0180_WYG_043-23a>¶
　况云風來屎氣多秀才云道士莫無禮顧曰是况其¶
　人慚退¶
淡菜非雅物¶
　孫光憲詩云曉厨烹淡菜春杼織橦花牛翰林曰吾¶
　子安知淡菜非雅物也¶
金鎻鎻玉鈎鈎¶
　杜荀鶴詩云舊衣灰絮絮新酒竹蒭蒭韋相詩云印¶
　將金鎻鎻簾用玉鈎鈎其氣槩可見矣¶
<pb:KR3j0180_WYG_043-23b>¶
出家者剃度¶
　曹相確夢為僧心惡之有一士曰侍郎旦夕必登庸¶
　出家者剃度也時杜相出鎭江西公果大拜¶
作祝雞翁¶
　李徳裕至朱崖著四十九論叙所志嘗遺段成式書¶
　自到崖州幸且頑徤居人多養雞徃徃飛入官舍今¶
　且作祝雞翁耳¶
侯詠首過¶
<pb:KR3j0180_WYG_043-24a>¶
　豆盧瑑罷相乘閒詣僧院獨坐儼然一叟也舉子侯¶
　詠自外門入殊不顧揖謂叟曰文參長史乎曰非也¶
　逺州刺史乎曰稍高又曰少卿監乎答曰更向上去¶
　生瞿然不安疑是丞郎出門知是盧相也歸貢長牋¶
　首過亦恕之留而命酒凡十盂乃小懲也¶
聞父苦吟再生為子¶
　顧况字逋翁暮年一子即非熊前身也一旦暴亡况¶
　追悼哀切乃吟曰老人䘮愛子日暮泣成血老人年¶
<pb:KR3j0180_WYG_043-24b>¶
　七十不作多時别非熊在𡨕中聞之以情告㝠官皆¶
　憫之却令生况家三嵗能言㝠間聞父苦吟之事¶
用破一生心¶
　李頗詩曰只將五字句用破一生心¶
隂兵復仇¶
　楊収貶死嶺外鄭愚尚書鎮南海忽見楊相曰某為¶
　軍容使楊𤣥价譛害得請於帝賜隂兵復仇欲借十¶
　萬緍鄭許其半曰非銅錢也燒時幸勿著地長揖而¶
<pb:KR3j0180_WYG_043-25a>¶
　滅即具素錢祭之後見楊乘白馬背朱弓撚彤矢有¶
　天吏鞚馬曰我殺楊𤣥价射中其脚俄𤣥价病脚疾¶
　而殂¶
白蓮花玉環¶
　元和中蘓昌逺居呉中水鄉一女郎素衣紅臉若神¶
　仙中人自是相狎贈以玉環一日見檻前白蓮花開¶
　花中有物乃玉環因斷之遂絶¶
風流帶熖¶
<pb:KR3j0180_WYG_043-25b>¶
　有娼徐月英送人詩云惆悵人間萬事違兩人同去¶
　一人歸生憎平望亭前水忍照鴛鴦相背飛金陵一¶
　營妓卒而焚之月英曰此娘平生風流没亦帶熖¶
周禮庫¶
　李涪尚書號周禮庫葢精於舊典也¶
不愛紫衣僧¶
　狄歸昌右丞愛與僧遊有服紫袈裟者乃疎之每誦¶
　前軰詩曰因過竹院逢僧話又得浮生半日閒¶
<pb:KR3j0180_WYG_043-26a>¶
僧比蜀茶¶
　鄭谷亦愛僧用比蜀茶曰與僧未必皆美不欲捨之¶
不置油衣¶
　孔極侍郎朝回遇雨避於坊叟之簾下延入㕔事叟¶
　烏帽紗巾逢迎甚恭因備酒饌一一精好孔公借油¶
　衣叟曰某寒不出熱不出風不出雨不出未嘗置油¶
　衣也孔公不覺頓忘宦情¶
内逼但請光訪¶
<pb:KR3j0180_WYG_043-26b>¶
　有丞郎馬上内逼急詣一空宅徑登溷軒乃大優穆¶
　刁綾空屋也將上馬穆優忽至曰侍郎他日内逼但¶
　請光訪¶
買鞋¶
　薛侍郎未登第前就肆買鞋鞋主曰秀才脚第幾對¶
　曰與昭緯作脚來未曾與立第也¶
登華山¶
　道士程子霄登華山偶顚仆宇文翰戯曰不知上得¶
<pb:KR3j0180_WYG_043-27a>¶
　不得且恠懸之又懸¶
阿灰作浣溪沙詞¶
　張偉侍郎䘮愛妾悼念不已其猶子曙作浣溪沙詞¶
　枕障熏爐隔綉幃二年終日兩相思好風明月始應¶
　知天上人間何處去舊歡新夢覺來時黄昏微雨畫簾¶
　垂侍郎朝退覩詞慟曰必是阿灰所作然於名教還¶
　亦不可阿灰中諫小字也¶
落第詩¶
<pb:KR3j0180_WYG_043-27b>¶
　高蟾落第詩云天上碧桃和露種日邉紅杏倚雲栽¶
　芙蓉生在秋江上不向東風怨未開胡曾下第詩云¶
　翰苑何時休嫁女文章早晚罷生兒上林新桂年年¶
　發不許平人折一枝¶
醮詩¶
　李&KR0008;醮詩云一封紅篆書為奏塵寰事¶
天帝召滑能着棋¶
　待詔滑能棋甚髙少逢敵手有張小子請饒一路隨¶
<pb:KR3j0180_WYG_043-28a>¶
　手輙應一旦曰某非棋客天帝命我取公着棋請指¶
　揮家事滑奄然而逝¶
好食竹雞¶
　有富商暴亡醫工梁新診視曰尋常嗜何物僕夫曰¶
　好食竹雞新曰竹雞食半夏中半夏毒也命搗薑汁¶
　灌之方甦¶
吃鱠眼花¶
　有一少年眼中常見一鏡醫工趙卿曰郎君吃鱠太¶
<pb:KR3j0180_WYG_043-28b>¶
　多醬醋不快又有魚鱗在胸中所以眼花乃設芥醋¶
　一甌忍飢啜之遂愈¶
婢僕詩¶
　李昌符作婢僕詩五十首有云不論秋菊與春花個¶
　個能噇空肚茶無事莫教頻入庫一應閒物要㱔㱔¶
道士行法事不䖍¶
　玉局觀二道士上壇行法事其僕忽見四人着緋自¶
　天而下拽二道士壇前鞭背二十相次患發背而死¶
<pb:KR3j0180_WYG_043-29a>¶
征遼碑¶
　張建章泛海遇風忽有青衣曰奉天仙命請大夫俄¶
　至大島有女仙甚盛食畢告退女仙曰子不欺暗室¶
　君子人也及還風濤寂然又回風至西岸太宗征遼¶
　碑在水中建章帛苞麥屑至水中摸而讀之不欠一¶
　字¶
夢幡飛指¶
　劉仁恭微時夢佛幡於手指飛或曰君年四十九必¶
<pb:KR3j0180_WYG_043-29b>¶
　有旌旙之貴果然¶
木星入南斗¶
　乾符中木星入南斗知星者咸曰金火土犯斗則為¶
　灾惟木為福術士邉岡曰木在斗中朱字也識者言¶
　唐有緋衣之䜟裴字為緋衣牛字着人即朱也裴度¶
　牛僧孺每應此䜟安知鍾於碭山之朱乎¶
玉界尺¶
　趙光逢丰神秀異號玉界尺¶
<pb:KR3j0180_WYG_043-30a>¶
坐主辱門生¶
　封舜卿與門生鄭致雍同入翰林鄭有俊才封思拙¶
　俗時謂坐主辱門生¶
病鶴詩¶
　沙門貫休風騷之外精於筆札成中令問其筆法休¶
　曰此事須登壇而授安可草草而言成衘之逓於黔¶
　中因以病鶴詩見意詩曰見説氣清邪不入不知爾¶
　病自何來¶
<pb:KR3j0180_WYG_043-30b>¶
五髭鬚¶
　江陵有村民事伍子胥神誤呼五髭鬚乃畫五丈夫¶
　皆鬍腮祝呼之祭云一髭鬚二髭鬚五髭鬚¶
&KR3219;鬼¶
　江河邉多&KR3219;鬼徃徃呼人姓名應之必溺死¶
採龜¶
　南人採龜尿以其性妬而與蛇交採時取雄龜以鏡¶
　照之既見鏡中龜即滛發而失溺即以物取之¶
<pb:KR3j0180_WYG_043-31a>¶
睡龍¶
　江南蘆荻之間徃徃燒起睡龍辰州民燒起一龍四¶
　面風雷急雨不能撲滅尋為煨燼而角不化瑩白如¶
　玉¶
射鹿¶
　唐州有民獵深山射中一鹿視之乃人也呼獵者曰¶
　我隋初隠此山今日合死於子之手但置我石室間¶
　獵者諾之逡廵而絶獵人旬日再徃即亡其屍矣¶
<pb:KR3j0180_WYG_043-31b>¶
六甲行厨¶
　修道功深者享六甲行厨凡有所須舉意即至¶
五彩纒梯¶
　馮涓失意蹭蹬有詩云取水郎中何日了破柴員外¶
　幾時休年八十五以五彩纒梯穿屋具冠帶立梯一¶
　級而終¶
這邉走那邉走¶
　蜀後主裹小巾其尖如錐宫妓多衣道服簪以蓮花¶
<pb:KR3j0180_WYG_043-32a>¶
　冠因施胭脂夾臉號醉粧作詞云這邉走那邉走只¶
　是尋花桞那邉走這邉走莫厭金盃酒¶
安天龍¶
　滄州有民子路逢白蛇以繩繋之擺其頭落須&KR0119;雷¶
　電撮此子上空中為電火燒死有朱書云此人殺安¶
　天龍為天符所誅¶
鹿茸¶
　南中多鹿一牡管牝百數至春羸痩夏食菖蒲却肥¶
<pb:KR3j0180_WYG_043-32b>¶
　獵者先以繩繋其茸截取之以末散也¶
紫稍花¶
　龍生二卵一為吉了上岸與鹿交或遺精枯槎號紫¶
　稍花益陽道¶
㸃㸃師¶
　蜀州靈鷲山有僧卧一室常用手㸃胸時號㸃㸃師¶
煎餅招鬼¶
　夜作煎餅多招鬼神有儒生出通衢云昨夜崇福院¶
<pb:KR3j0180_WYG_043-33a>¶
　僧作煎餅肉羮被我番其鼎器其肉羮和灰埋花欄¶
　中又一鬼於人家不得煎餅推其小婢落火復一鬼¶
　至云我能醫火燒瘡爾但與我煎餅因教之有姬夜¶
　作煎餅忩中忽露一青手遺餅而没¶
醫火燒瘡¶
　醫火燒瘡無出醋泥甚驗¶
衣冠土梟¶
　起居郎蘓堦寢陋無行人目為衣冠土梟¶
<pb:KR3j0180_WYG_043-33b>¶
一歩一計¶
　李克用入魏愽覘云城上有旗幟來往晉王曰劉鄩¶
　一歩一計更令審探果縛芻為人縛旗於上驢負之¶
　循堞而行鄩軍已去二日矣¶
蒿餅子¶
　貫休眞率嘗有僧許蒿脯未得乃拍手謂曰你蒿餅¶
　子何在¶
白牡丹老嫗¶
<pb:KR3j0180_WYG_043-34a>¶
　人之家道切要防閑嫠婦少婢僕處子不正之偶徃¶
　徃有焉有嫗號白牡丹蓄下胎藥臨終見嬰兒無數¶
　聚啖其腦¶
誦天蓬呪¶
　曹肅西庄多為跨白鶴書生所魘有魏處士夜見跨¶
　驢者逐之誦天蓬呪無恙又夢鬼追之甚急空中有¶
　人授大斧一揮人驢俱斃¶
偷驢賊¶
<pb:KR3j0180_WYG_043-34b>¶
　王先主㣲時偷驢遭刑攻東川為守陴卒日夜呌偷¶
　驢賊先主謂俳優王舍城曰為我罵之優㦸手指城¶
　上人且令靜聼曰我偷你屋裏驢耶城上皆笑一旦¶
　袒背示舍城無瘡㾗舍城曰大好大好何處得此膏¶
　藥¶
蜀主詩詞¶
　蜀後主荒於酒色月夜毎言惆悵惆悵又云切道斷¶
　人生幾何有分者任作傀儡入秦至劍州悦江水之¶
<pb:KR3j0180_WYG_043-35a>¶
　美詩云不緣朝帝闕好此結茅廬至咸陽撰曲子云¶
　盡是一塲傀儡¶
廻避一抄夏供¶
　貫休戒行精嚴求化養衆徐簡夫曰所在長老有似¶
　&KR0921;蜋見&KR0761;糞盡即翾然而飛衆僧依長老相聚而食¶
　僧亡即索然而去休怒拂袖而出簡夫曰又廻避得¶
　一抄夏供也¶
替代¶
<pb:KR3j0180_WYG_043-35b>¶
　荆南都頭李遇疾困攝至隂府逢一人先物故者曰¶
　常侍安得此來復有一人云已追到李遇遂蘓見妻¶
　子泣其身下卧一畫人號替代¶
識字亂情¶
　李義山雜纂云婦人識字即亂情尤不可作詩詩思¶
　不出二百里¶
龍巢飜¶
　夷陵江或浮大木蔽塞水面土人謂之龍巢飜¶
<pb:KR3j0180_WYG_043-36a>¶
乞食歌姬院¶
　裴休披毳衲於歌姬院持鉢乞食曰不為俗情所染¶
　可以説法為人¶
間氣布衣¶
　皮日休傲誕自號間氣布衣¶
偷江東集¶
　鄴王羅紹威慕江東羅隠詩賦目其集曰偷江東¶
僧鸞詩¶
<pb:KR3j0180_WYG_043-36b>¶
　僧鸞鄙賈島詩自諷其詞云鯨目光燒半海紅鰲頭¶
　浪蹙掀天白又云我不能致思於藩籬蹄涔之間¶
鼓琴吹笛¶
　温庭筠善鼓琴吹笛云有絃即彈有孔即吹不必柯¶
　亭㸑桐也¶
檢譜角觝¶
　顔王雲論兵必攘袂叱咤若對大敵人號檢譜角觝¶
醉鄉無戸稅¶
<pb:KR3j0180_WYG_043-37a>¶
　劉虚白嗜酒有詩云知道醉鄉無戸税任教荒却下¶
　丹田¶
　　幽閒鼔吹¶
公主不視疾¶
　宣宗萬壽公主駙馬鄭尚書之弟凱有危疾上使訊¶
　之回問公主視疾否曰在慈恩寺看塲戯上曰我恠¶
　士大夫不與我為親良有以也召主責曰豈有小郎¶
　病乃就看他處乎立遣歸宅¶
<pb:KR3j0180_WYG_043-37b>¶
寄杜黄裳錢并氊車¶
　李師道䟦扈憚杜黄裳為相未敢失禮命幹吏寄錢¶
　數千緡并氊車子一乘亦直千緡使者宅前伺候累¶
　日有緑輿出從二青衣藍縷問何人曰相公夫人使¶
　者遂歸以告師道折其謀終身不敢失節¶
末坐慘緑少年全别¶
　潘炎德宗時翰林學士妻劉晏女也京兆有故伺候¶
　累日不得見乃遺守門者三百縑夫人曰豈有人臣¶
<pb:KR3j0180_WYG_043-38a>¶
　京兆尹願一見遺奴三百縑其危可知也勸炎避位¶
　子孟陽初為侍郎夫人曰以爾人材而位丞郎吾懼¶
　禍至試㑹爾同列吾觀之客至夫人喜曰皆汝之儔¶
　也末坐慘緑少年何人也曰補闕杜黄裳夫人曰此¶
　人全别必是有名卿相¶
實告賢於能詩¶
　元稹在鄂州周復為從事相國賦詩命院中屬和復¶
　曰某偶以大人往還謬獲一第其實詩賦皆不能也¶
<pb:KR3j0180_WYG_043-38b>¶
　相國曰遽以實告賢於能詩¶
金銅茶籠子物&KR2350;¶
　崔造退位一二歳居閒躁悶謂兒侄不得他諸道金¶
　銅茶籠子物&KR2350;也遂復起¶
錢至十萬通神¶
　張延賞判度支有獄頗寃濫公召吏嚴戒旬日須了¶
　明日案上有小帖子曰錢三萬乞不問此獄公怒更¶
　促之明日帖子云錢五萬貫公亦怒明日復見帖子¶
<pb:KR3j0180_WYG_043-39a>¶
　曰錢十萬貫遂止不問所親偵之公曰錢至十萬通¶
　神矣無不可為之事吾懼及禍不得不止也¶
元載一書得絹千疋¶
　元載在中書有丈人來投載度其人不任事贈河北¶
　一書丈人不得已持去既至幽州及拆視之更無一¶
　詞惟署名而已大悔怒欲回試謁院吏斯須有大校¶
　持箱請書書入舘之上舍留連數日奉絹千疋¶
叚和尚製西凉州¶
<pb:KR3j0180_WYG_043-39b>¶
　元載子伯和勢傾中外福州觀使寄樂妓十人既至¶
　半歳不得送使者窺伺門下有琵琶康崑崙最厚乃¶
　厚遺求通既送妓伯和一試盡以遺之有叚和尚善¶
　琵琶自製西凉州崑崙求之不與以樂之半贈乃𫝊¶
宣宗問於敕使何如¶
　宣宗問韋澳曰朕於敕使何如澳即述上威制前朝¶
　無比上閉目揺手曰總未總未依前怕他在計將安¶
　出澳曰謀之外廷恐有太和末事不若就其中揀才¶
<pb:KR3j0180_WYG_043-40a>¶
　識者委以計上曰朕已行之自黄至綠自緑至緋皆¶
　感恩若紫衣掛身即一片矣公慚而退¶
立儲宮¶
　裴休嘗論儲宫當立宣宗曰若立儲宫便是閒人¶
長日惟消一局棊¶
　宣宗坐朝次對官必待氣息平均然後問事令狐相¶
　進李逺知杭州上曰逺詩長日惟消一局棊可臨郡¶
　哉¶
<pb:KR3j0180_WYG_043-40b>¶
逺郡謝表¶
　宣宗視逺郡謝上表左右曰不足煩聖慮上曰無非¶
　時章奏只有此表安知其不有情懇乎吾不敢忽¶
張長史筆迹¶
　張長史為常熟尉有老父過狀判去數日復至曰某¶
　實非論事覩公筆跡竒妙耳¶
米價方貴居亦不易¶
　白居易初以詩謁顧况况熟視姓名曰米價方貴居¶
<pb:KR3j0180_WYG_043-41a>¶
　亦弗易披卷首曰咸陽原上草一歳一枯榮野火燒¶
　不盡春風吹又生况曰道得個語居即易矣因為延¶
　譽聲名大振¶
崢嶸甚¶
　喬彛京兆府解試渥洼馬賦警句曰四蹄曳練番瀚¶
　海之霜華一噴生風下胡山之木葉便欲首送乃曰¶
　崢嶸甚宜以解副薦之¶
鴈門太守行¶
<pb:KR3j0180_WYG_043-41b>¶
　李賀以歌詩謁韓吏部歸極困解帶讀之首篇鴈門¶
　太守行曰黑雲壓城城欲摧甲光向日金鱗開却束¶
　帶邀之¶
訪李賀遺文¶
　李藩常綴李賀歌詩知賀表兄與賀筆硯之舊託訪¶
　所遺其人曰某盡記其數為亦多㸃竄請得所緝者¶
　為改正公併付之彌年絶迹公怒召詰之答曰恨其¶
　傲忽常思報之其文已投溷中矣故賀篇什流傳者¶
<pb:KR3j0180_WYG_043-42a>¶
　少¶
作假天子¶
　苖帝師落第出都門有父老曰要知前事耶曰某有¶
　一第分乎曰大有事苖曰一郡乎曰更向上曰亷察¶
　乎曰更向上將相乎曰更向上公怒曰作天子乎曰¶
　天子真者不得假者即得後果為將相及德宗升遐¶
　攝之冢宰三日¶
牛僧孺詣于頔¶
<pb:KR3j0180_WYG_043-42b>¶
　牛僧孺詣襄陽于頔求知頔以海客遇之牛怒而去¶
　後召客將問牛秀才發未曰已去立命小將賫書絹¶
　五百疋追之僧孺不啓封揖回¶
　　法苑珠林¶
取兒償金色¶
　梁南陽人侯慶有一銅像慶有一牛擬化為金色像¶
　曰卿夫婦負我金色久不償今取卿兒醜多以充色¶
　至曉醜多病卒像忽自有金色光照四隣隣里皆來¶
<pb:KR3j0180_WYG_043-43a>¶
　觀焉¶
金鎞療目¶
　後周張元其祖䘮明元然七層燈七晝夜讀藥師經¶
　每日行道曰今以燈光普施法界乞祖目明元求代¶
　暗夜夢一翁以金鎞療其祖目三日後其目果瘥¶
夢賔頭顱¶
　晉釋道安者註般若諸經恐不合理乃誓曰若所説¶
　不違理者當見瑞相乃夢胡道人白頭眉長語曰君¶
<pb:KR3j0180_WYG_043-43b>¶
　所註經殊合道理我不得入泥洹住在域當相助𢎞¶
　通可時設食也後逺公云和尚所夢乃是賔頭顱也¶
青衫白㡌女化羊¶
　唐長安市裏每歳元日已後逓飲食相邀號為傳坐¶
　東市趙太次當設之有客先到見碓上童女青衫白¶
　帽以索繋頸于碓柱泣曰我主人女也盗父母錢欲¶
　買脂粉未及而死其錢今在厨舍壁中坐此得罪今¶
　當償命言畢化為青羊白頭客驚告主人主人問其¶
<pb:KR3j0180_WYG_043-44a>¶
　形貎乃是小女死已二年于厨壁取得錢於是送羊¶
　僧寺闔門不復食肉¶
負錢作牛¶
　永徽中汾州人路伯逹負同縣人錢一千後與錢主¶
　佛前誓曰若我未還公願死與君家作牛逾年而死¶
　錢主家㹀牛産一赤犢子額上白毛為路伯逹三字¶
四十二章經¶
　漢明帝夢金人飛空而來未幾僧摩騰自天竺至乃¶
<pb:KR3j0180_WYG_043-44b>¶
　立精舍以居之今洛城西白馬寺是也譯四十二章¶
　經傳于世¶
諸天雨¶
　兠率天雨摩泥珠䕶世城雨美膳阿修羅天雨兵仗¶
　閆浮世界謂熱也¶
晤言消戚戚¶
　謝安與支遁書曰人生如寄耳終日戚戚遲君來晤¶
　言消之¶
<pb:KR3j0180_WYG_043-45a>¶
般若臺¶
　陳文逹持誦金剛經有人入㝠見築臺云此般若臺¶
　待陳文逹¶
判夢四法¶
　判夢有四法一曰旡明薰習二曰舊識廵遊三曰大¶
　偏增(闕/)四曰善惡先兆¶
鵲尾爐¶
　香爐有柄可執者曰鵲尾爐¶
<pb:KR3j0180_WYG_043-45b>¶
誦法華經¶
　釋慧慶誦法華經夜間空中有彈指贊嘆之聲嘗遇¶
　風濤慶誦不輟舡在浪中如有人牽之倐忽至岸¶
　　醉鄉日月¶
醉鄉所宜¶
　凡醉有所宜醉花宜晝襲其光也醉雪宜夜消其寒¶
　也醉得意宜唱宣其和也醉將離宜撃鉢壯其神也¶
　醉丈人宜謹節奏愼章程畏其侮也醉俊人宜益觥¶
<pb:KR3j0180_WYG_043-46a>¶
　盂加旗幟助其烈也醉樓宜暑資其清也醉水宜秋¶
　泛其爽也此皆審其宜攷其景反此則失飲之天矣¶
君子中人小人¶
　凡酒以色清味重而飴為聖色如金而味醇且苦者¶
　為賢色黑而酸醨者為愚以家醪糯觴醉人者為君¶
　子以家醪黍觴醉人者為中人以巷醪秫觴醉人者¶
　為小人¶
不歡之候¶
<pb:KR3j0180_WYG_043-46b>¶
　不歡之候有九主人吝一也賔輕主二也鋪陳顇而¶
　不叙三也樂生而妓驕四也數易令五也騁牛飲六¶
　也迭恠諧七也手相(闕/)八也歡骰子九也¶
害馬¶
　酒徒謂不可與飲者為歡塲之害馬¶
歡候¶
　歡之候十有三得其時一也賔主乆間二也酒醇而¶
　主嚴三也非觥罍不謳四也不能令有耻五也方飲¶
<pb:KR3j0180_WYG_043-47a>¶
　不重膳六也不動筵七也錄事貎毅而法峻八也明¶
　府不受請謁九也廢賣律十也廢替十一也不恃酒¶
　十二也使勿歡勿暴十三也¶
明府¶
　凡飲以一人為明府主斟酌之宜酒懦為曠官謂冷¶
　也酒猛為苛政謂熱也¶
飲餙¶
　飲餙者如暑中置寒筵氷之類¶
<pb:KR3j0180_WYG_043-47b>¶
三材¶
　凡飲以一人為錄事以紏坐人須擇有飲材者材有¶
　三謂善令知音大戸也¶
犯觥令¶
　初犯令律事以本戸繩之不止者置觥錄事投旗於¶
　前曰某犯觥令¶
飲儲¶
　下酒物色謂之飲儲¶
<pb:KR3j0180_WYG_043-48a>¶
飲噐¶
　飲器大曰武小曰文¶
六鶴齊飛¶
　古者交歡多為&KR0054;列子曰虞氏設樂飲酒撃&KR0054;接士¶
　其齒以牙餙以箭長五寸其數六刻一頭作鶴形仙¶
　經云六鶴齊飛葢其名也宋齊以降多以樗蒲頭戰¶
　酒骰子之制亦六鶴樗蒲之變也¶
手執令¶
<pb:KR3j0180_WYG_043-48b>¶
　手執令旋其盞如羊角飛其袂如虎眼然後可以畋¶
　漁風月矰繳笙竽以召飲徒¶
狂花病葉¶
　或有勇於牛飲者以巨觥沃之既撼狂花復凋病葉¶
　者飲流謂睚眦者為狂花目睡者為病葉¶
招手令¶
　招手令云亞其虎膺謂手掌曲其松根謂指節以蹲¶
　鶚間虎膺之下蹲鶚大指也以鈎㦸差玉柱之旁鈎¶
<pb:KR3j0180_WYG_043-49a>¶
　㦸頭指玉柱中指也潜虬濶玉柱三分潜虬無名指¶
　也竒兵濶潜虬一寸竒兵小指也死其三洛謂嚲其¶
　腕生其五峯通呼五指也¶
令十説¶
　令有十說有入頭有揭尾有抛過有轉江有挑心有¶
　搨首有五段有三分有轉開有合地¶
徵名¶
　風雲中徵人名如朱雲斛律明月禽鳥中徵人名如¶
<pb:KR3j0180_WYG_043-49b>¶
　魏豹扁鵲草木中徵人名如鄧艾越椒布帛中徴人名¶
　如季布爰絲顔色中徵人名如衛青李白形體中徵¶
　人名如張耳伯牙親族中徵人名如王郎衛子夫家¶
　具中徵人名如劉盆子公孫杵臼州郡中徵人名如¶
　馮唐孔光李廣¶
寒筵氷法¶
　造寒筵氷法盛夏初夏於井側安鑊用大水晶一塊¶
　大如拳無瑕釁者以新汲水熾火煑千沸取起瓶口¶
<pb:KR3j0180_WYG_043-50a>¶
　小腹大滿盛其湯以油帛宻封其口勿令泄氣復以¶
　重湯煑之千沸急沉井底平旦出之破瓶氷已結矣¶
霹靂酵¶
　暑月候大雷霆時収雨水掬米炊飯釀酒名霹靂酵¶
　　岳陽風土記¶
竹生日¶
　竹有生日五月十三也移竹栽宜用此日或隂雨土¶
　虚則鞭竹明年笋莖交出¶
<pb:KR3j0180_WYG_043-50b>¶
偷笋¶
　閭閻偷笋隔籬埋(闕/)於墻下一作埋猫狗其笋自迸¶
　出¶
　¶
　¶
　¶
　¶
　類説卷四十三¶
