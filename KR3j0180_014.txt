# -*- mode: mandoku-view; -*-
#+TITLE: 類說
#+DATE: 2015-08-24 23:26:31.369249
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷十四]目錄
<pb:KR3j0180_WYG_014-1a>¶
欽定四庫全書¶
　類說目録¶
　　卷十四¶
　　　啓顔録¶
　　　　跨馬揮鞭傍河牽船¶
　　　　射不着垜　　　　髙坐誦詩¶
　　　　卷耳后妃之徳　　煑簀為笋¶
　　　　羊踏破菜園　　　煎餅謎¶
<pb:KR3j0180_WYG_014-1b>¶
　　　　敖曹詩　　　　　黒面赤眼相嘲¶
　　　　咏黑　　　　　　年老卿少¶
　　　　嘲庭中竹　　　　㡌底可知¶
　　　　嘲臀　　　　　　子在囘何敢死¶
　　　　三秃不敵一盧　　命羣臣為大言¶
　　　因話錄¶
　　　　此兒無尾　　　　不痴不聾不作家翁¶
　　　　十月始裘　　　　揀得一好長官¶
<pb:KR3j0180_WYG_014-2a>¶
　　　　鬬雞相撲　　　　賜君子小人不同日¶
　　　　多呼陳伯玉　　　汾陽奏州縣官¶
　　　　汾陽諸子皆奴材　南鄭北鄭¶
　　　　韓臯是硬　　　　諸生繼相¶
　　　　荷杯　　　　　　飲酒稱名¶
　　　　好脚迹門生　　　了本分公事¶
　　　　響泉韻磬　　　　猿名山公¶
　　　　活火煎茶　　　　能與張家說家門¶
<pb:KR3j0180_WYG_014-2b>¶
　　　　時至則行　　　　鑄劍㦸為農器賦¶
　　　　作涙賦　　　　　韓退之詩¶
　　　　女儀　　　　　　二清二乾¶
　　　　以詩見韋蘓州　　文章大徳¶
　　　　應不求聞達科　　鑒虚煑肉法¶
　　　　後人誣作　　　　自家兒得人憐¶
　　　　年滿令史　　　　錯喉¶
　　　　李過庭　　　　　拗項橋¶
<pb:KR3j0180_WYG_014-3a>¶
　　　　音聲樹　　　　　氷㕔¶
　　　　御史三院　　　　哄堂¶
　　　　察院㕔名　　　　瞎眼宰相¶
　　　　葉法善　　　　　人道尚右¶
　　　　時世粧　　　　　閣下足下之稱¶
　　　　毳褐豈甚銅乳之臭¶
　　　　投牒便換　　　　夢柳仆地¶
　　　　夢舁棺入堂　　　東西臺¶
<pb:KR3j0180_WYG_014-3b>¶
　　　　張騫槎　　　　　大僚子安得居山¶
　　　　和尚教坊　　　　門户李益¶
　　　　買妾非妓¶
#+PROPERTY: JUAN 卷十四
<pb:KR3j0180_WYG_014-4a>¶
欽定四庫全書¶
　類說卷十四　　　　　　　宋　曽慥　編¶
　　啟顔録¶
跨馬揮鞭傍河牽船¶
　晉劉道真遭亂於河側為人牽船見一老嫗搖櫓道¶
　真嘲曰何不調機弄杼因甚傍河搖櫓女答曰丈夫¶
　何不跨馬揮鞭因甚傍河牽船¶
射不着垜¶
<pb:KR3j0180_WYG_014-4b>¶
　唐宋國公蕭瑀不能射太宗賜射俱不着垜歐陽詢¶
　作詩嘲曰急風吹緩箭弱手馭强弓欲髙畨覆下應¶
　西還更東十囘俱着地兩手併擎空借問誰為此多¶
　應是宋公¶
髙坐誦詩¶
　唐有僧法軌形貌短小於寺開講李榮往共議論僧¶
　於髙坐誦詩曰姓李應須李名榮又不榮榮應聲曰¶
　身材三尺半頭毛猶未生¶
<pb:KR3j0180_WYG_014-5a>¶
卷耳后妃之徳¶
　唐韋慶本女選為妃詣朝坐欲謝慶本兩耳毛卷朝¶
　士多目為卷耳長安令松壽賀曰僕固知令女得妃¶
　慶本曰何以知之松曰卷耳后妃之徳¶
煑簀為笋¶
　漢人適呉呉人設笋問何物曰竹也歸煑其簀不熟¶
　曰呉人轣轆欺我如此¶
羊踏破菜園¶
<pb:KR3j0180_WYG_014-5b>¶
　有人常食蔬茹忽食羊肉夢五臟神曰羊踏破菜園¶
煎餅謎¶
　齊髙祖作煎餅謎卒律葛答反前火食并字¶
敖曹詩¶
　髙敖曹詩曰塜子地握槊星宿天圍棊開門屋張口¶
　捲席床剝皮桃生毛彈子瓠長棒槌兒牆敧壁凹肚河¶
　凍水生肌¶
黑面赤眼相嘲¶
<pb:KR3j0180_WYG_014-6a>¶
　唐初梁寳好嘲戲嘗至貝州有趙仲徳甚能嘲即令¶
　召之寳顔甚黑凭案以待仲徳入兩眼俱赤寳云天¶
　上既無雲閃電何以無准則答曰向我入門來案後¶
　惟見一錠墨又云官裏科朱砂半眼共一國又答云¶
　磨公小拇指塗得大社北寳無以對¶
咏黒¶
　唐李叔慎賀蘭僧伽面甚黑杜善賢為長安令亦黑¶
　劉行敏咏之曰叔慎騎黑馬僧伽挽漆弓喚取長安¶
<pb:KR3j0180_WYG_014-6b>¶
　令共獵北山熊¶
年老卿少¶
　後魏孫紹為太府少卿髙帝問卿年何老曰臣年雖¶
　老臣卿乃少遂遷正卿¶
嘲庭中竹¶
　温彦博杜如晦同為僕射有裴畧者訴事二公久不¶
　答畧自陳通言語工嘲戲彦博使嘲庭中竹畧曰竹竹¶
　竹青簇簇凌寒葉不凋經夏子不熟虛心未能待國¶
<pb:KR3j0180_WYG_014-7a>¶
　士皮上何須生節目又令𫝊語屏牆即走至牆下曰¶
　方今聖明主闢四門以待士君是何物敢妨賢路¶
帽底可知¶
　唐山東一劇縣有老胥善侮縣令初至以事試之即¶
　知其為人有令始至方差下造簿吏改易姓名或小¶
　字使相屬可笑髙聲呼云張布袋盛老䑕宋郎君向¶
　𡨕府令不問吏出謂其徒曰帽底可知遂無所憚¶
嘲臀¶
<pb:KR3j0180_WYG_014-7b>¶
　左司郎中封道𢎞身大而臀濶李勣謂曰封道𢎞汝¶
　臀斟酌坐得休何須爾許大¶
子在回何敢死¶
　隋侯白機辨敏㨗嘗與楊素並馬路旁有槐樹憔悴¶
　欲死素曰侯秀才理道過人能令此樹活否曰取槐¶
　子懸樹枝即活素問其說答曰論語云子在回何敢¶
　死¶
三禿不敵一盧¶
<pb:KR3j0180_WYG_014-8a>¶
　隋盧嘉言至僧寺與三僧酬答數回嘉言笑曰三個¶
　秃師並不解樗蒲僧未喻嘉言曰不聞俗語云三個¶
　秃不敵一個盧¶
命羣臣為大言¶
　漢武帝置酒命羣臣為大言小者飲酒公孫丞相曰¶
　臣驕而猛又剛毅交牙出吻聲又大號呼萬里嗷¶
　一代餘四公不能對東方朔請代大對一曰臣坐不¶
　得起仰廹於天地之間愁不得長二曰臣䟦越九州¶
<pb:KR3j0180_WYG_014-8b>¶
　間不容趾并吞天下欲括四海三四曰天下不足以¶
　受臣坐四海不足以受臣唾臣噎不緣食出居天外¶
　卧上曰大哉𢎞言最小當飲¶
　　因話錄¶
此兒無尾¶
　肅宗屢言安祿山不臣之狀明皇一日召太子諸王¶
　擊毬太子潛欲以鞍馬傷之帝宻謂太子吾非不疑¶
　但此兒無尾汝當置之¶
<pb:KR3j0180_WYG_014-9a>¶
不痴不聾不作家翁¶
　郭曖嘗與昇平公主琴瑟不調曖罵公主倚乃父為¶
　天子我父嫌天子不作主恚入奏上曰他父實嫌天¶
　子不作使不嫌社稷豈汝家有也尚父拘曖詣朝堂¶
　待罪上曰不痴不聾不作阿家阿翁小兒女閨闈之¶
　言大臣安用聽錫賫以遣之尚父杖曖數十¶
十月始裘¶
　徳宗暮秋㣲寒上曰九月衣衫十月衣袍與時候不¶
<pb:KR3j0180_WYG_014-9b>¶
　相稱欲逓遷一月何如翰林承㫖李吉甫以聖人能¶
　上順天時下盡物理請宣示四方編之於令李相程¶
　曰謹按月令十月始裘𤣥宗刪定不可改易上乃止¶
揀得一好長官¶
　徳宗躬親庶政中外除授無不留神趙傪自監察裏¶
　行授髙陵縣令後遊苑中有執役者上問何處人云¶
　是髙陵百姓上曰我今為汝揀得一好長官知否¶
鬭雞相撲¶
<pb:KR3j0180_WYG_014-10a>¶
　文宗有事南郊祀本司進相撲人上曰我方清齋豈¶
　合觀此左右曰舊例上曰此應是要賞物可向外相¶
　撲了與賞令去又嘗觀鬭雞優人稱嘆大好上曰雞¶
　既好便賜汝¶
賜君子小人不同日¶
　文宗賜翰林學士章服續有待詔先欲賜者上曰賜¶
　君子小人不同日且待别日¶
多呼陳伯玉¶
<pb:KR3j0180_WYG_014-10b>¶
　文宗對諸學士論文裴舍人素數道陳拾遺名柳舍¶
　人璟目之裴不覺上顧柳曰他字伯玉亦應多呼陳¶
　伯玉¶
汾陽奏州縣官¶
　郭汾陽在邠州嘗奏一州縣官而勅不下或曰以令¶
　公勛徳請一吏致阻是宰相不知體甚也王曰艱難¶
　以來朝廷姑息方鎮武臣求無不得方鎮䟦扈使朝¶
　廷疑之今子儀奏屬官不過是所請不當上不以武¶
<pb:KR3j0180_WYG_014-11a>¶
　臣待子儀諸公可以見賀矣¶
汾陽諸子皆奴材¶
　郭汾陽在河中禁無故走馬犯者死夫人乳母之子¶
　抵禁都虞侯杖殺之諸子泣告虞候縱横之狀王明¶
　日對賔僚嘆曰諸子皆奴材也不賞父之都虞候而¶
　惜母之阿嬭兒非奴材而何¶
南鄭北鄭¶
　太傅鄭絪第在南出自南祖司徒鄭真公第在北出¶
<pb:KR3j0180_WYG_014-11b>¶
　自北祖時謂南鄭相北鄭相司徒堂兄文憲公前後¶
　相徳宗亦謂之大鄭相小鄭相¶
韓臯是硬¶
　韓僕射臯小瘡令醫傅膏藥藥不濡公問之醫云天¶
　寒膏硬公笑曰韓臯實是硬竟不以為罪¶
諸生繼相¶
　權文公徳輿身不由科第掌貢舉三年門下諸生繼¶
　為相公¶
<pb:KR3j0180_WYG_014-12a>¶
荷杯¶
　牟少師與賔僚飲宴暑日臨水以荷為杯滿酌使僕¶
　持近人口以簪刺之不盡則重飲既罷有人言適飲¶
　大歡者公曰今日言歡則明昨之不歡無論好惡一¶
　不得言¶
飲酒稱名¶
　段相文昌性介狹在西川有進士薛太白飲酒稱名¶
　太多明日遂不召¶
<pb:KR3j0180_WYG_014-12b>¶
好脚迹門生¶
　李逢吉知舉貢榜成未放而入相及第人就中書見¶
　座主時謂好脚迹門生¶
了本分公事¶
　劉栖楚為京兆尹謂僚屬曰諸公各自了本分公事¶
　晴天美景恣意遊賞勿至拘束¶
響泉韻磬¶
　李汧公蓄二琴殊絕所謂響泉韻磬者也二寵妓曰¶
<pb:KR3j0180_WYG_014-13a>¶
　秀才七七善琴與筝自撰琴譜¶
猿名山公¶
　李約琴道酒徳詩調皆髙絕一生不近粉黛多蓄古¶
　器嘗得石鐡一片擊之清越又養一猿名山公約汧¶
　公子也初至金陵於府主庶人錡坐屢贊招隱寺標¶
　致一日庶人宴於寺中明日謂曰十郎嘗誇招隱寺¶
　昨遊宴細看何殊州中約笑曰某所賞者疎野耳若¶
　逺山將翠幕遮古松用綵物裹腥膻涴鹿掊泉音樂¶
<pb:KR3j0180_WYG_014-13b>¶
　亂山鳥聲實不如在叔父大㕔也¶
活火煎茶¶
　李約性嗜茶嘗曰茶須緩火炙活火煎活火謂炭火¶
　之焰者¶
能與張家說家門¶
　張𢎞靖三世掌書命在台座前代未有楊巨源贈詩¶
　云伊陟無聞祖韋賢不到孫時稱其能與張家說家¶
　門巨源年老頭數搖苦吟所致¶
<pb:KR3j0180_WYG_014-14a>¶
時至則行¶
　裴晉公不信術數不好服食嘗云雞猪魚蒜逢之則¶
　喫生老病死時至則行¶
鑄劍㦸為農器賦¶
　憲宗賜裴晉公玉𢃄公臨終封進表曰内府之珍先¶
　朝所賜既不敢將歸地下又不合留在人間公貞元¶
　中鑄劍㦸為農器賦云皇帝嗣位之三十載寰海鏡¶
　清方隅砥平驅域中盡歸力穡示天下不復用兵其¶
<pb:KR3j0180_WYG_014-14b>¶
　後作相竟立殊勛觀其詞賦氣槩豈得無異日之事¶
作涙賦¶
　進士李為作淚賦及輕薄暗小四賦李賀作樂府多¶
　屬意花草蜂蝶之間二子竟不逺大¶
韓退之詩¶
　韓退之遊廬山過蕭金部山居詩云中郎有女能𫝊¶
　業伯道無兒可主家今日匡山過舊隱空將衰涙對¶
　烟霞¶
<pb:KR3j0180_WYG_014-15a>¶
女儀¶
　郎中元沛妻劉氏有文學著女儀一篇亦曰直訓¶
二清二乾¶
　江南多名僧越州有清江清晝婺州有乾後乾輔時¶
　號會稽二清東陽二乾¶
以詩見韋蘓州¶
　呉興僧晝字皎然工律詩抒思作十數篇見韋蘓州¶
　韋殊不稱賞明日寫舊製獻之大加嘆賞云㡬至失¶
<pb:KR3j0180_WYG_014-15b>¶
　聲名何不但以所工見投而猥希老夫意耶人各有¶
　得非卒能致也¶
文章大徳¶
　元和以來僧道多稱大徳偶得補署遂為頭衘各因所¶
　業以冠大徳之目至有號文章大徳者¶
應不求聞達科¶
　昔有徳音搜訪懐才抱器不求聞達者有人逢一書¶
　生奔馳入京問求何事答曰將應不求聞達科¶
<pb:KR3j0180_WYG_014-16a>¶
鑒虛煑肉法¶
　元和中僧鑒虛不知肉味有僧素無道行遂作鑒虛¶
　煑肉法¶
後人誣作¶
　才命論稱張燕公革華𫝊稱韓文公老牛歌稱白樂¶
　天佛骨詩稱鄭司徒皆後人之所誣也¶
自家兒得人憐¶
　𤣥宗問黄幡綽是箇兒得人憐對曰自家兒得人憐¶
<pb:KR3j0180_WYG_014-16b>¶
　時肅宗在東宫嘗危懼宫中號祿山為子上俛首久之¶
　又嘗登樓見一醉人臨水卧問是何人幡綽曰是年¶
　滿令史上問何以知之對曰更一轉入流矣上又與¶
　諸王會食寧王噴食飯直至龍顔上曰寧哥何故錯¶
　喉幡綽曰此非錯喉乃是歕嚏¶
年滿令史¶
錯喉(並見上/)¶
李過庭¶
<pb:KR3j0180_WYG_014-17a>¶
　姚峴滑稽姚南仲亷察陜郊峴以宗從見之忽有投¶
　刺者云李過庭南仲曰過庭之名甚新未知誰家子¶
　弟峴曰恐是李趨兒¶
拗項橋¶
　尚書省東隅有橋名拗項橋言侍御史及殿中久次¶
　者至此拗項而望南宫也¶
音聲樹¶
　都堂有古槐夜深聞絲竹之聲音省中即有入相者¶
<pb:KR3j0180_WYG_014-17b>¶
　俗號音聲樹¶
氷㕔¶
　祠部號為氷㕔言其清冷也二十四司印毎郎官交¶
　直時吏人懸於臂以相授頗覺為煩楊虞卿始置匱¶
　加鐍人以為便初成州或為吏部郎戲作考詞狀有¶
　千忍萬忍後不禁考上下¶
御史三院¶
　一曰臺院其僚曰侍御史呼端公知雜事謂之雜端¶
<pb:KR3j0180_WYG_014-18a>¶
　非知雜者號散端二曰殿院其僚曰殿中侍御史呼¶
　侍御新入者知右巡以次左廵號兩廵使三曰察院¶
　其僚曰監察御史亦呼侍御每公堂會食雜端在南¶
　榻主簿在北榻皆絕笑言若雜端失笑則三院皆笑¶
　謂之哄堂¶
哄堂(見上/)¶
察院㕔名¶
　察院諸㕔各有他名禮察曰松㕔南有古松也刑察¶
<pb:KR3j0180_WYG_014-18b>¶
　曰魘㕔寢此多魘兵察主院中茶茶必是蜀之佳者¶
　貯於陶器謂之茶瓶㕔吏察主入朝人名籍謂之朝¶
　簿吏察之上則舘驛使又其上監察使謂之察長¶
瞎眼宰相¶
　裴光徳在中書故人求京府判司公曰此官與公不¶
　相當不敢以故人之私隳朝廷綱紀他日有瞎眼宰¶
　相憐公者不妨却得某必不可¶
葉法善¶
<pb:KR3j0180_WYG_014-19a>¶
　道士葉靜能中宗朝坐妖妄伏法𤣥宗時有道術者¶
　乃法善也有人撰記傳云𤣥宗令道士葉靜能誤矣¶
人道尚右¶
　以右為尊禮先賓客故西讓客主人在東自卑也今¶
　人或以東讓客非禮也¶
時世粧¶
　崔樞夫人治家整肅婦妾皆不許時世粧¶
閣下足下之稱¶
<pb:KR3j0180_WYG_014-19b>¶
　古者三公開閣而郡守比古諸侯亦各有閣故有閣¶
　下之稱前軰與大官書多呼執事與足下劉子雲與¶
　宰相書曰足下韓退之與張僕射書曰執事即其例¶
　也記室本王侯賓佐之稱他人不可通用惟執事則¶
　指左右之人尊卑皆可通稱又自卑達尊例云座前¶
　尤非也閣下降殿下一等座前降几前一等豈可僭¶
　用哉¶
毳褐豈甚銅乳之臭¶
<pb:KR3j0180_WYG_014-20a>¶
　朝士詣友生見衲表道人在座他日謂曰公好毳褐¶
　之夫何也吾不知其賢愚但覺其臭友生曰毳褐之¶
　臭豈甚銅乳公處其間曾不嫌恥反譏有道之士南¶
　朝以蛙鳴勝鼓吹吾視毳褐愈於今之朱紫逺矣¶
投牒便換¶
　有士子鬻産於外得數十千懼川途難賫因所知納¶
　於公藏𫝊牒以歸世所謂便換者置之衣囊一日醉¶
　拍囊曰莫輕此中大有好物盜在側聞之夜殺而取¶
<pb:KR3j0180_WYG_014-20b>¶
　其囊意其有金開無獲投牒於水¶
夢柳仆地¶
　柳宗元自永州司馬召至京師詣卜者問命曰予柳¶
　姓也昨夢柳樹仆地其不祥乎卜者曰生則柳樹仆¶
　則柳木木者牧也君其牧柳州乎卒如其言¶
夢舁棺入堂¶
　李逢吉有婢夢有一人舁棺至堂後云且置地不久¶
　移入堂中俄除中書舍人後知貢舉未畢而入相¶
<pb:KR3j0180_WYG_014-21a>¶
東西臺¶
　髙宗改門下中書省為東西臺尚書省為文昌臺改¶
　御史臺呼為南臺¶
張騫槎¶
　漢書載張騫窮河源言其奉使之逺實無天河之說¶
　惟博物志云客星犯斗牛事後人云得織女支機石¶
　以問君平皆是虛誕寳厯中京洛逓夫舁張騫槎不¶
　知何物也前軰詩往往用張騫槎相襲謬誤如此¶
<pb:KR3j0180_WYG_014-21b>¶
大僚子安得居山¶
　李徳裕薦處士王龜堪為諫官武宗問誰子對曰王¶
　超之子上曰凡處士當是山野之人龜大僚子安得¶
　居山耶徳裕無以對¶
和尚教坊¶
　元和中有僧文淑聚衆論說内典託言鄙䙝之事不¶
　逞軰爭效其音調為歌曲呼為和尚教坊¶
門戸李益¶
<pb:KR3j0180_WYG_014-22a>¶
　李益能文有貴家子同姓名人謂益為文章李益貴¶
　家子為門户李益¶
買妾非妓¶
　柳公綽嘗納一姬同院知之屢徵出妓公綽曰士有¶
　一妻一妾以主中饋備灑掃公綽買妾非妓也¶
　¶
　¶
　¶
<pb:KR3j0180_WYG_014-22b>¶
　¶
　¶
　¶
　¶
　¶
　¶
　¶
　類說卷十四¶
