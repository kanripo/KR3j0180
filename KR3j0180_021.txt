# -*- mode: mandoku-view; -*-
#+TITLE: 類說
#+DATE: 2015-08-24 23:26:31.545118
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷二十一]目錄
<pb:KR3j0180_WYG_021-1a>¶
欽定四庫全書¶
　類説目録¶
　　卷二十一¶
　　　漢武帝故事¶
　　　　此人必能作賊　　　星揺¶
　　　　河間王笑上無端　　淮南王安¶
　　　　栢谷求漿　　　　　方朔偷桃¶
　　　　相如作賦　　　　　神宫¶
<pb:KR3j0180_WYG_021-1b>¶
　　　　西王母降　　　　　方朔歳星¶
　　　　鉤弋夫人　　　　　罷遣方士¶
　　　　茂陵宫人　　　　　茂陵明器¶
　　　　尺札賜金¶
　　　開元天寳遺事¶
　　　　步輦召學士　　　　賜筋表直¶
　　　　截鐙留鞭　　　　　慚顏如鐵甲¶
　　　　七寳座　　　　　　蜂蝶慕香¶
<pb:KR3j0180_WYG_021-2a>¶
　　　　煖寒㑹　　　　　　記事珠¶
　　　　自暖杯　　　　　　遊仙枕¶
　　　　辟寒犀　　　　　　𫝊書鴿¶
　　　　記惡碑　　　　　　牽絲得女¶
　　　　喚鐵　　　　　　　緑衣使者¶
　　　　瑞炭　　　　　　　敲冰煑茗¶
　　　　花木之妖　　　　　寧王燭炬¶
　　　　夢玉燕入懐　　　　念奴¶
<pb:KR3j0180_WYG_021-2b>¶
　　　　燭奴　　　　　　　盆池養魚¶
　　　　金衣公子　　　　　銷恨花¶
　　　　醉輿　　　　　　　妓圍¶
　　　　風流藪澤　　　　　冰山¶
　　　　花裀　　　　　　　移春檻¶
　　　　麵蠒　　　　　　　刀鎗鳴¶
　　　　琢冰為山　　　　　王氏冨窟¶
　　　　筆頭生花　　　　　泥金喜信¶
<pb:KR3j0180_WYG_021-3a>¶
　　　　半仙戲　　　　　　筆架占雨¶
　　　　向火乞兒　　　　　冰筋¶
　　　　占風鐸　　　　　　報時猿¶
　　　　張公口案　　　　　銷魂橋¶
　　　　准勑斷酒　　　　　文陣雄師¶
　　　　淚粧　　　　　　　索鬭雞¶
　　　　肉陣　　　　　　　解語花¶
　　　　油幕　　　　　　　鳯炭¶
<pb:KR3j0180_WYG_021-3b>¶
　　　　百寳欄　　　　　　吸花露¶
　　　　含玉魚嚥津　　　　擊鑑救月¶
　　　　障後歌　　　　　　夜明枕¶
　　　　有脚陽春　　　　　粲花之論¶
　　　　醉聖　　　　　　　探春¶
　　　　醉漢惱語　　　　　暖玉鞍¶
　　　　雪刺滿頤　　　　　風流陣¶
　　　　宫嬪呵筆　　　　　知更雀¶
<pb:KR3j0180_WYG_021-4a>¶
　　　　應制詩　　　　　錦鴈¶
　　　　決雲兒　　　　　九孔針¶
　　　　肉腰刀　　　　　義竹¶
　　　　百枝燈　　　　　鬼神破膽¶
　　　　饞燈　　　　　　䕶花金鈴¶
　　　　裙幄　　　　　　射圍¶
　　　明皇十七事¶
　　　　李嶠真才子　　　四十年不知酒味¶
<pb:KR3j0180_WYG_021-4b>¶
　　　　玉環琵琶　　　　　以餅拭刃¶
　　　　金甌命相　　　　　興慶小龍¶
　　　　阿瞞　　　　　　　剪綵¶
　　　　顏真卿地仙　　　　顏郎衫色如此¶
　　　　客土無氣　　　　　張果老¶
　　　　求雨¶
　　　大中遺事(柳玭續/事附)¶
　　　　桐竹葉挼錢　　　　氣攻髪¶
<pb:KR3j0180_WYG_021-5a>¶
　　　　對脈　　　　　　　老博士¶
　　　　播皇猷　　　　　　芳醪¶
　　　大唐遺事¶
　　　　管子文　　　　　　軟脚局¶
　　　　釣巨鰲客　　　　　七入書府¶
　　　南唐近事¶
　　　　割江賦　　　　　　出妓觧帶較勝一擲¶
　　　　時來天地皆同力　　害肉先生¶
<pb:KR3j0180_WYG_021-5b>¶
　　　　打草驚蛇　　　　聲鼓喫飯腦後接筆¶
　　　　垂幃痛飲　　　　　妻妬悍¶
　　　　夢通舌生毛　　　　厯日包一橘¶
　　　　託病目不覽詩　　　金陵童謠¶
　　　　鍾山翁　　　　　　和地皮掠來¶
　　　　焦湖百里一任作獺　雨懼抽税不入城¶
　　　　夢羊升殿　　　　　陳橘皮榜¶
　　　　好物不在多　　　　夢人斷頸¶
<pb:KR3j0180_WYG_021-6a>¶
　　　　丹竈神物¶
　¶
　¶
　¶
　¶
　¶
　¶
　¶
<pb:KR3j0180_WYG_021-6b>¶
　¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷二十一
<pb:KR3j0180_WYG_021-7a>¶
欽定四庫全書¶
　類說卷二十一　　　　　　宋　曽慥　編¶
　　漢武帝故事¶
此人必能作賊¶
　景帝時丞相周亞夫宴見帝為太子侍側曰此人可¶
　畏必能作賊¶
星搖¶
　元光元年星動光耀竟天數夜乃止董仲舒曰是謂¶
<pb:KR3j0180_WYG_021-7b>¶
　星搖民人窮也是時謀伐匈奴天下殆不安上謂妄¶
　言欲誅之仲舒懼乞補劇吏以自効乃用為軍候¶
河間王笑上無端¶
　河間王來朝與言鬼神王笑上無端又非上征伐常¶
　陋上所為上遣毉持藥酖之王賢明天下悲之上祕¶
　其事厚塟之¶
淮南王安¶
　淮南王安集天下遺書招延方士上徵使覘王能致¶
<pb:KR3j0180_WYG_021-8a>¶
　仙人與共遊變化亡常或為童子或為老子又能隱¶
　形飛行服氣不食上欲受其道王不肯傳云無其事¶
　上怒將誅淮南知之出與羣臣去不知所之¶
栢谷求漿¶
　上㣲行夜至栢谷就逆旅主人求漿主人翁曰無漿¶
　有溺耳且疑上為姦盜聚少年欲攻之主人嫗睹上¶
　狀貎異之曰客非常人也翁不聴嫗飲翁以酒醉而¶
　縛之少年皆散走嫗乃殺鷄為食以謝客明日上歸¶
<pb:KR3j0180_WYG_021-8b>¶
　召嫗賜金千斤拜其夫羽林郎¶
方朔偷桃¶
　㑹稽郡送一短人長七寸衣冠具見上帝令於案上¶
　行東方朔曰巨靈如何忽叛來阿母還未短人不對¶
　謂上曰王母種桃三千年一結子此小兒三過偷之¶
　矣被謫在此¶
相如作賦¶
　上作賦下筆即成司馬相如彌時方成上曰以吾之¶
<pb:KR3j0180_WYG_021-9a>¶
　速易爾之遲可乎相如曰於臣則可未知陛下如何¶
　耳¶
神宫¶
　上拜方士欒大為五利將軍起九間神宫欲以下神¶
　黄金塗柱椽首作龍形白石脂和清椒汁以為壁白¶
　琉璃為扉屏珍珠為簾瑇𤦛押之以象牙為甍雜珎¶
　寳為甲帳次為乙帳甲以居神乙自居之¶
西王母降¶
<pb:KR3j0180_WYG_021-9b>¶
　七月七日承華殿齊有青鳥從西來東方朔曰西王¶
　母降以化陛下乃施帷帳燒具末香香乃兠國所獻¶
　塗宫門香聞百里有頃王母至乘紫雲車玉女馭母¶
　戴七勝青氣如雲上拜請不死之藥母曰帝滯情不¶
　盡欲心尚多不死之藥未可致也東方朔於朱雀牖¶
　中竊視母曰此兒好作罪過久被斥逐然原心無惡¶
　尋當得還母出桃七枚自啖二枚以五枚與帝帝留¶
　核欲種母曰此桃三千年一結子非下土所種之物¶
<pb:KR3j0180_WYG_021-10a>¶
　也¶
方朔歳星¶
　上又至海上考竟諸道士尤妖妄百餘人西王母遣¶
　使曰欲見神人而先殺戮吾與帝絶矣使至之日東¶
　方朔死上疑問使者對曰朔是木帝精為歳星下遊¶
　人中以觀天下非陛下臣也¶
鈎弋夫人¶
　謂上曰妾今年當死於此有頃卒焉乃為起通靈臺¶
<pb:KR3j0180_WYG_021-10b>¶
　於甘泉常有青鳥徃來臺上帝崩乃絶¶
罷遣方士¶
　上曰朕即位以來天下愁苦所為狂悖不可追悔田¶
　千秋曰三山靈而難徵鼎湖逺而無驗臣請罷諸方¶
　士遣之上曰大鴻臚奏是也上每見羣臣自嘆愚惑¶
　天下豈有仙人盡妖妄耳節食服藥差可少病二三¶
　年慘慘不樂謂霍光曰朕去公死矣鈎弋子公善輔¶
　之光泣曰陛下尚康豫豈有此上曰吾病甚公不知¶
<pb:KR3j0180_WYG_021-11a>¶
　耳經一周而死¶
茂陵宫人¶
　上晝卧顔色不異而身冷無氣明日漸變色閉目未¶
　央前殿朝晡上祭若有食之者常所御幸悉出茂陵¶
　園自媫好以下二百餘人上幸之如平生旁人不見¶
　也霍光乃更出宫人增為五百人遂絶¶
茂陵明噐¶
　始元二年吏告民盜用乘輿御物者其題乃茂陵中¶
<pb:KR3j0180_WYG_021-11b>¶
　明噐也又一人於市貨玉杯形貎類帝縣送其噐推¶
　問又茂陵中物也上又見形於陵旁曰吾雖失勢猶¶
　君奈何令吏卒上吾冡上磨刀劔乎因推問陵旁有¶
　方石可以礪吏卒常盜磨刀劔時甘泉常自然有鐘¶
　鼓聲又見從官鹵簿如天子宣帝世乃絶¶
尺札賜金¶
　宣帝為武帝廟樂奏之日空中有善唱者又河東立¶
　廟告祠日虎啣肉置殿前又一人騎馬持一尺札賜¶
<pb:KR3j0180_WYG_021-12a>¶
　將作丞曰汝續克成賜金一斤或不見札變為金宣¶
　帝親賜甘泉有紫氣黄雲從西北來空中樂聲帝乃¶
　疑先帝有神復招諸方士冀得仙¶
　　開元天寳遺事¶
歩輦召學士¶
　中元日苦雨不止令侍御者擡歩輦召學士姚崇論¶
　時務中外榮之¶
賜筯表直¶
<pb:KR3j0180_WYG_021-12b>¶
　宋璟為宰相朝野歸心帝賜金筯曰賜卿之筯表卿¶
　之直也璟遂下殿拜謝¶
截鐙留鞭¶
　姚元崇牧荆州受代日闔境民吏泣擁馬首截鐙留¶
　鞭以表瞻戀¶
慚顔如鐵甲¶
　進士楊光逺干索權豪無厭或遭撻辱略無改悔時¶
　人云楊光逺慚顔厚如十重鐵甲¶
<pb:KR3j0180_WYG_021-13a>¶
七寳座¶
　帝於勤政樓以七寳裝成山座高七尺召諸學士講¶
　論古今勝者得升惟張九齡論辯風生首升此座人¶
　不可階也¶
蜂蝶慕香¶
　都下名妓楚蓮香國色無雙每出則蜂蝶相隨慕其¶
　香也¶
暖寒會¶
<pb:KR3j0180_WYG_021-13b>¶
　巨豪王元寳每大雪則自所居至坊巷口掃雪開道¶
　迎揖賔客飲宴謂之暖寒會¶
記事珠¶
　張說有寳珠紺色有光名記事珠每有闕忘之事時¶
　玩之渙然開悟¶
自煖杯¶
　内庫有青酒杯紋如亂絲其薄如紙以酒注之温温¶
　然有氣相次如沸湯名自煖杯¶
<pb:KR3j0180_WYG_021-14a>¶
游仙枕¶
　龜兹國進一枕色如馬腦枕之則十洲三島四海五¶
　湖盡在夢中帝名為游仙枕¶
辟寒犀¶
　交趾國進犀一株以金盤置於殿中暖氣襲人使者¶
　曰此辟寒犀也¶
傳書鴿¶
　張九齡家養羣鴿每與親知書繫鴿足上飛徃投之¶
<pb:KR3j0180_WYG_021-14b>¶
　目為飛奴¶
記惡碑¶
　盧奂累任大卿凡治姦惡既斷罪又以所犯刻石立¶
　其門冄犯必置之死時謂記惡碑¶
牽絲得女¶
　郭元振少美丰姿宰相張嘉貞欲納為婿曰吾五女¶
　各有姿色令一人持絲幔前使子取便牽之得者為¶
　配元振牽一紅絲線得第三女¶
<pb:KR3j0180_WYG_021-15a>¶
喚鐵¶
　太白山隱士郭休有運氣絶粒之術以搥擊一鐵片¶
　子鳥獸聞之即集庭下名曰喚鐵¶
綠衣使者¶
　長安豪民楊崇義妻劉氏與隣舍兒李弇私通同謀¶
　害崇義埋枯井中僕妾軰無所覺惟有鸚鵡在架上¶
　劉氏經府陳詞言其夫不歸慮為人所害日夜捕賊¶
　拷捶數百人莫究其弊縣官冄詣檢校架上鸚鵡忽¶
<pb:KR3j0180_WYG_021-15b>¶
　然聲曰屈殺家主者劉氏李弇也遂執得實明皇封¶
　鸚鵡為綠衣使者¶
瑞炭¶
　西凉國進炭百條名曰瑞炭燒之無焰有光每條可¶
　燒十日熱不可近¶
敲氷煮茗¶
　逸人王休居太白山下至冬取溪氷敲其精瑩者煮¶
　茗共客飲之¶
<pb:KR3j0180_WYG_021-16a>¶
花木之妖¶
　沉香亭前木芍藥花一枝兩頭朝則深紅午則深碧¶
　暮則深黄夜則粉白晝夜之内香艷各異帝曰此花¶
　木之妖不祥也¶
寧王燭炬¶
　寧王有燭百炬每賔妓間坐酒酣作狂其燭則昏如¶
　物所掩罷則復明¶
夢玉燕入懐¶
<pb:KR3j0180_WYG_021-16b>¶
　張說母夢一玉燕飛入懐中有孕生說¶
念奴¶
　念奴者有姿色善歌唱每執板當席聲出朝霞之上¶
燭奴¶
　申王以龍桓木雕成獨鬟童子綠袍束帶使執畫燭¶
　列目為燭奴¶
盆池養魚¶
　明皇以李林甫為相一日曲宴近臣上曰盆池新養¶
<pb:KR3j0180_WYG_021-17a>¶
　魚數頭鮮活可愛林甫曰賴陛下恩波所養張九齡¶
　曰盆池之魚猶陛下之任人也但能裝景助兒女之¶
　戲耳帝不悅¶
金衣公子¶
　明皇於禁苑中見黄鸚呼為金衣公子¶
銷恨花¶
　千葉桃花開明皇曰不獨萱草忘憂此花亦能銷恨¶
醉輿¶
<pb:KR3j0180_WYG_021-17b>¶
　申王每醉使宫妓將錦綵結一兠子擡歸寢室呼曰¶
　醉輿¶
妓圍¶
　申王每苦寒之際使宫妓宻圍於坐側以禦寒氣呼¶
　為妓圍¶
風流藪澤¶
　長安平康坊為風流藪澤¶
氷山¶
<pb:KR3j0180_WYG_021-18a>¶
　進士張彖力學有大名楊國忠用事士爭詣門彖獨¶
　不徃曰爾軰謂楊公之勢可倚如太山耶以吾所見¶
　乃氷山也皎日一照則當悞人後登第為華隂簿歎¶
　曰丈夫有凌雲葢世之志拘於下位若立身於矮屋¶
　中使人擡頭不得遂拂衣長徃¶
花裀¶
　學士許慎與親友宴花圃中聚花鋪坐曰吾别有花¶
　裀何消坐具¶
<pb:KR3j0180_WYG_021-18b>¶
移春檻¶
　楊國忠子弟以花植檻中板底木輪所至之處牽檻¶
　在前目為移春檻¶
麵蠒¶
　都下上元日造麵蠒以官位帖子置其中以髙下相¶
　勝為戲笑¶
刀鎗鳴¶
　武庫刀鎗自鳴果有祿山之亂¶
<pb:KR3j0180_WYG_021-19a>¶
琢氷為山¶
　楊氏子弟暑月以大氷琢山週圍宴席¶
王氏富窟¶
　王元寳以金銀疊為屋又以銅線穿錢甃花徑中貴¶
　泥雨不滑時號富窟¶
筆頭生花¶
　李太白少夢筆頭生花後天才贍逸名聞天下¶
泥金喜信¶
<pb:KR3j0180_WYG_021-19b>¶
　新進士及第以泥金書帖子報其家謂之喜信至文¶
　宗時遂寢此儀¶
半仙戲¶
　宮人寒食競蹴鞦韆為樂帝呼為半仙之戲¶
筆架占雨¶
　蘇頲有花石筆架天欲雨則石架津出以此占雨候¶
　無差¶
向火乞兒¶
<pb:KR3j0180_WYG_021-20a>¶
　張九齡見朝臣趨附楊國忠曰皆是向火乞兒一旦¶
　火盡灰冷暖氣何在當凍屍裂體棄骨溝壑中不逺¶
　矣果因祿山之亂族滅甚衆向火言附炎也¶
氷筯¶
　雪霽簷溜皆為氷條妃子敲下二條看玩曰此氷筯¶
　也¶
占風鐸¶
　岐王行宫中懸碎玉片子夜聞相觸之聲則知有風¶
<pb:KR3j0180_WYG_021-20b>¶
　號占風鐸¶
報時猿¶
　商山隱士髙太素每一時有一猿詣亭前鞠躬而啼¶
　目為報時猿¶
張公口案¶
　張九齡每勘公事取囚於前靣分曲直口撰案巻咸¶
　伏其罪時號張公口案¶
銷䰟橋¶
<pb:KR3j0180_WYG_021-21a>¶
　長安東㶚陵有橋來迎去送皆過此橋人呼為銷䰟¶
　橋¶
准勅斷酒¶
　安祿山受帝眷寵帝恐外人以酒毒之賜金牌子繫¶
　背上每王公召宴欲以巨觥祿山即以牌示之云准¶
　勅斷酒¶
文陣雄師¶
　張九齡覧蘇頲文巻曰真文陣雄師也¶
<pb:KR3j0180_WYG_021-21b>¶
淚粧¶
　宫中妃嬪施素粉於面頰號淚粧識者以為不祥¶
索鬭雞¶
　李林甫不得士心咸謂其精神剛戾常如索鬭雞¶
肉陣¶
　楊國忠冬月選婢妾肥大者行列於前令遮風謂之¶
　肉陣¶
解語花¶
<pb:KR3j0180_WYG_021-22a>¶
　太液池有千葉白蓮盛開帝指貴妃曰爭如我解語¶
　花¶
油幕¶
　長安貴家春時遊宴載以油幕遇隂雨以幕覆之¶
鳳炭¶
　楊國忠以炭屑塑成雙鳳¶
百寳欄¶
　上賜國忠木芍藥國忠以百寳為欄¶
<pb:KR3j0180_WYG_021-22b>¶
吸花露¶
　貴妃每宿酒初消多苦肺熱陵晨傍花枝口吸花露¶
　潤肺¶
含玉魚嚥津¶
　貴妃素有肉體苦熱肺渴每日含一玉魚藉其凉津¶
　沃肺¶
擊鑑救月¶
　長安城中每月食士女取鑑向空擊之云救月蝕¶
<pb:KR3j0180_WYG_021-23a>¶
障後歌¶
　寧王有妓樂寵姬美色善歌客莫得見李太白曰王¶
　何吝此女不示於衆乃設七寳花障召寵姬歌於障¶
　後白曰雖不許見面聞其聲亦幸矣¶
夜明枕¶
　虢國夫人有夜明枕光照一室不假燈燭¶
有脚陽春¶
　宋璟愛民恤物時人謂為有脚陽春言所至之處如¶
<pb:KR3j0180_WYG_021-23b>¶
　陽春及物也¶
粲花之論¶
　李白與人談論皆成句讀如春葩麗藻粲於齒牙時¶
　號李白粲花之論¶
醉聖¶
　李白嗜酒然沉酣中所撰文章未嘗錯誤號醉聖¶
探春¶
　都人士女正月半後乘車跨馬郊野中為探春之宴¶
<pb:KR3j0180_WYG_021-24a>¶
醉漢惱語¶
　李林甫每與同僚議公事則如醉人未嘗問答語及¶
　阿徇之私則響應如流張九齡曰林甫議事如醉漢¶
　惱語¶
暖玉鞍¶
　岐王有鞍冬月用之坐下如有温火之氣¶
雪刺滿頤¶
　宋璟求致仕表云臣霜花生頷雪刺滿頤求退歸耕¶
<pb:KR3j0180_WYG_021-24b>¶
　養慵巖穴¶
風流陣¶
　明皇與妃子每酒酣使妃統宫妓百餘人帝統小中¶
　貴百餘人排兩陣目為風流陣攻擊相觸敗者罰巨¶
　觥時以為不祥之兆¶
宫嬪呵筆¶
　李白於便殿撰詔誥時大寒筆凍帝勅宫人十人各¶
　執牙筆呵之白取而書¶
<pb:KR3j0180_WYG_021-25a>¶
知更雀¶
　裴耀卿養一雀逐更必鳴號知更雀¶
應制詩¶
　長安春時盛於遊宴蘇頲應制詩曰飛埃結紅霧遊¶
　葢飄青雲¶
錦雁¶
　温泉御湯中有玉蓮湯從蓮中涌出海谷以錦繡為¶
　鳬雁浮之¶
<pb:KR3j0180_WYG_021-25b>¶
決雲兒¶
　申王有髙麗赤鷹岐王有北山黄鶻每出田獵臂在¶
　駕前賜名決雲兒¶
九孔針¶
　七夕宫人向月以九孔針穿五色線¶
肉腰刀¶
　李林甫妬賢嫉能潜行譛毁人謂之肉腰刀¶
義竹¶
<pb:KR3j0180_WYG_021-26a>¶
　帝遊後苑有竹叢宻笋不出外帝顧諸王曰父子兄¶
　弟相親當如此竹因謂義竹¶
百枝燈¶
　韓國夫人造一百枝燈高八十尺光照數十里¶
鬼神破膽¶
　李杲為洛陽令公正吏民畏之有劉兼者宿村邸夜¶
　聞户外曰古今正人李令見其行事令人破膽我軰¶
　可如它縣血食兼開户視之無人乃鬼神也¶
<pb:KR3j0180_WYG_021-26b>¶
饞燈¶
　南方有魚多脂煉以為油㸃燈紡績則暗照宴樂則¶
　明謂之饞燈¶
䕶花金鈴¶
　寧王花時綴金鈴於花下掣之以驚禽謂之䕶花金¶
　鈴¶
裙幄¶
　長安士女遊春野歩遇名花則藉草而坐解裙四圍¶
<pb:KR3j0180_WYG_021-27a>¶
　如幕號裙幄¶
射團¶
　宫人端午造粉團角黍貯金盤中以小角弓射中粉¶
　團者得食¶
　　明皇十七事¶
李嶠真才子¶
　上將遷幸登華蕚樓有少年歌李嶠詞曰山川滿目¶
　淚沾衣富貴榮華能㡬時不見只今汾水上惟有年¶
<pb:KR3j0180_WYG_021-27b>¶
　年秋雁飛&KR1008;然曰真才子也不待曲終而去¶
四十年不知酒味¶
　上入斜谷常倜得新酒馬前獻之不飲倜懼自飲之¶
　上曰朕始即位嘗飲酒損一人因自戒四十年不知¶
　酒味¶
玉環琵琶¶
　睿宗所御上欲西幸蜀命賀懐智奏之¶
以餅拭刃¶
<pb:KR3j0180_WYG_021-28a>¶
　肅宗為太子上使割羊臑以餅拭刄徐噉之上喜曰¶
　福祿當如是愛惜¶
金甌命相¶
　上命相先以八分書姓名金甌覆之¶
興慶小龍¶
　常出遊西掖宫垣後上欲西幸一夕乘雲西南去後¶
　至嘉陵江欲御船有龍夾舟上泫然曰此吾池中龍¶
　也以酒酹之¶
<pb:KR3j0180_WYG_021-28b>¶
阿瞞¶
　李輔國矯遷上皇於西内中路見兵攅耀日上皇驚¶
　顧高力士在左右到内稱平安上皇泣曰微將軍阿¶
　瞞已為兵死鬼矣¶
剪綵¶
　顔真卿小鬟青衣名剪綵¶
顔真卿地仙¶
　顔真卿嘗得神丹服之後為李希烈所殺希烈平後¶
<pb:KR3j0180_WYG_021-29a>¶
　欲改葬發其棺瞑目如生隱士曹庸山曰後三十年¶
　必飛騰而去被羽衣行山澤間即所謂地仙也¶
顔郎衫色如此¶
　顔真卿問范氏尼曰吾得五品否尼指坐上紫絲布¶
　云顔郎衫色如此¶
客土無氣¶
　泓師與張說相宅戒勿動西北土以損旺氣後見氣¶
　索果掘三坑說欲填之泓曰客土無氣與地脈不相連¶
<pb:KR3j0180_WYG_021-29b>¶
張果老¶
　邢和璞能算人壽夭使算張果老莫知其甲子師夜¶
　光能眎鬼命令眎果終莫能見¶
求雨¶
　明皇令無畏求雨云旱數當然召龍適足致暴雨耳¶
　乃盡去求雨之具以一鉢水小刀攪之須臾有龍如¶
　指大入鉢中復攪呪之白氣自鉢中出少頃大風雨¶
　　大中遺事(栁玭續/事附)¶
<pb:KR3j0180_WYG_021-30a>¶
桐竹葉挼錢¶
　軒轅先生居羅浮山宣宗召入禁中能以桐竹葉滿¶
　手挼成錢¶
氣攻髪¶
　先生又能散髪箕踞用氣攻其髪一條如直¶
對脈¶
　宮中以診脈為對脈¶
老博士¶
<pb:KR3j0180_WYG_021-30b>¶
　裴惲進詩有太康目宣宗曰太康失邦何以比我宰¶
　執奏晉年號改元太康上曰天子須博覧不然㡬錯¶
　罪惲由是耽味經史觀書不休宫中目為老博士¶
播皇猷¶
　上明於音律嘗製曲曰播皇猷皆方履髙冠連袂而¶
　舞有曰葱西踏歌隊者大率其詞言葱嶺之士樂河¶
　湟故曰歸為唐民又有執幡節如翔雲飛鶴之變¶
芳醪¶
<pb:KR3j0180_WYG_021-31a>¶
　上為諸王時嘗從獵墜馬困渴求水欲飲已變為芳¶
　醪¶
　　大唐遺事¶
管子文¶
　有書生謁李林甫云管子文後化為筆¶
軟脚局¶
　郭子儀自同州歸詔大臣就宅作軟脚局人率三百¶
　千¶
<pb:KR3j0180_WYG_021-31b>¶
釣巨鰲客¶
　張祐謁李紳自稱釣巨鰲客李紳曰以何為竿曰以¶
　虹為竿以何為鈎曰以月為鈎以何為餌曰以短李¶
　相為餌紳黙然厚贈之¶
七入書府¶
　徐堅多識典故七入書府¶
　　南唐近事¶
割江賦¶
<pb:KR3j0180_WYG_021-32a>¶
　保大末處士史虛白為割江賦以諷曰舟車有限㳂¶
　河島以俱閒魚鼈無知尚交遊而不止又賦隱士詩¶
　曰風雨揭却屋渾家醉不知¶
出妓解帶較勝一擲¶
　嚴續相公歌姬唐鎬給事通犀帶皆一代尤物唐有¶
　慕姬之色嚴有欲帶之心因有呼盧之會出妓解帶¶
　較勝於一擲舉坐屏氣六骼數巡唐彩大勝唐乃酌¶
　酒命美人歌一曲以别相公悵然遣之¶
<pb:KR3j0180_WYG_021-32b>¶
時來天地皆同力¶
　劉彦真壽陽既敗我師屢北元宗臨軒問朱匡業守¶
　禦之方匡業對曰時來天地皆同力運去英雄不自由¶
　以忤㫖流撫州¶
害肉先生¶
　廬山有道士體貎魁偉飲唱酒肉忽有雙鶴因風飄¶
　憩道舘若自天下皆斃陳沆為詩曰害肉先生欲上¶
　升黄雲踏綻紫雲崩龍腰鶴背無多力傳與麻姑借¶
<pb:KR3j0180_WYG_021-33a>¶
　大鵬¶
打草蛇驚¶
　王魯為當塗宰黷貨為務會部民連狀訴主簿貪賄¶
　魯乃判曰汝雖打草吾已蛇驚¶
聲鼓吃飯腦後接筆¶
　鄧亞丈拜青陽令自謂尊顯語兒軰當思為學自致¶
　雲霄吾為百里之長聲鼓吃飯腦後接筆此吾稽古¶
　之力也¶
<pb:KR3j0180_WYG_021-33b>¶
垂幃痛飲¶
　常夢錫為翰林剛直不附貴近或曰公罷置私門何¶
　以為樂常曰垂幃痛飲而已¶
妻妬悍¶
　杜業任福宻山妻張氏妬悍室無婢妾烈祖命元皇¶
　后召張至内中戒曰業位望通顯得置妾媵何忌如¶
　此豈婦道所宜耶張曰業本狂生遭逢聖運陛下所¶
　藉者駑力未竭耳早衰多病縱之必誤任使烈祖大¶
<pb:KR3j0180_WYG_021-34a>¶
　加奬歎¶
夢通舌生毛¶
　馮延已鎮臨川聞已除代夜夢通舌生毛有僧解曰¶
　毛生舌間不可剃也相公其未替乎已而果然¶
歴日包一橘¶
　鍾傳鎮江西客有以覆射求謁傳以歴日包一橘致¶
　䄂中客口占曰太歲當頭立諸神莫敢當其中有一¶
　物常帶洞庭香¶
<pb:KR3j0180_WYG_021-34b>¶
託病目不覧詩¶
　魏明好作詩詞多而不格嘗携近詩詣韓熙載韓託¶
　以病目請置几案徐覧明曰侍郎目昏請自為吟之¶
　韓曰耳聾加劇切忌不聞¶
金陵童謠¶
　金陵圍逼之際人多患脚弱而卒童謠云索得孃來¶
　破却家後園桃李不生花猪兒狗兒總死盡養得猫¶
　兒遇赤瘕一僧解之曰孃謂再娶周后不生花謂之¶
<pb:KR3j0180_WYG_021-35a>¶
　枯瘁猪狗死盡戌亥年脚弱而亡者赤瘕猫目疾不¶
　能捕䑕謂不見丙子年也¶
鍾山翁¶
　元宗嗣位李建勲出師臨川將行謂所親曰主上性¶
　習未定若如日者恐不能守業及馮延魯討閩中督¶
　糧甚急建勲寄詩曰粟多未必為全計師老須防有¶
　伏兵既而果為越人所敗及歸拜司空累乞致政自¶
　稱鍾山翁詔授司徒不起學士湯說致書賀之勲答¶
<pb:KR3j0180_WYG_021-35b>¶
　曰司空猶不作那敢作司徒幸有山翁號如何不見¶
　呼先是宋齊丘歸退號九華先生未㡬而起時論薄¶
　之或以建勲比宋者因為詩曰桃花流水須相信不¶
　學劉郎去不來¶
和地皮掠來¶
　魏王知訓帥宣州入覲侍宴伶人戲作緣布人大面¶
　若鬼狀或問何為答曰吾宣州土地神王入覲和地¶
　皮掠來因至於此知訓苛政斂下故也¶
<pb:KR3j0180_WYG_021-36a>¶
焦湖百里一任作獺¶
　張崇帥盧不法嘗入覲盧人曰渠伊必不復來矣崇¶
　歸計口徵渠伊錢明年再入覲盛傳其罷不敢明言¶
　相見皆捋鬚為慶崇歸又徵捋鬚錢有伶人假為人¶
　死有譴當作水族者隂府判曰焦湖百里一任作獺¶
雨懼抽稅不入城¶
　金陵建國之初軍儲未實關市之利苛悉農桑商賈¶
　時亢旱日久上曰近京皆報雨足獨京城不雨何也¶
<pb:KR3j0180_WYG_021-36b>¶
　申漸髙對曰雨懼抽稅不敢入城上即下詔停額外¶
　稅俄雨沾足故知優旃漆城那律瓦衣不為虛矣¶
夢羊升殿¶
　後主即位夢羊升武德殿御牀意甚惡之及城陷補¶
　闕楊克讓首知府事¶
陳橘皮榜¶
　給事中喬舜知舉進士及第者五人皆以舉數升降¶
　等甲無名子謂喬之榜類陳橘皮半白多居上¶
<pb:KR3j0180_WYG_021-37a>¶
好物不在多¶
　元宗曲宴命從臣賦詩學士朱鞏唯進一聨不能終¶
　篇乃曰好物不在多左右掩口而笑自是士庶餉遺¶
　不豐好者皆以朱為口實¶
夢人斷頸¶
　烈祖輔呉將謀禪代夜夢為人引劒斷頸意甚惡之¶
　周宗遽下堦拜當策立耳居數日而内禪¶
丹竈神物¶
<pb:KR3j0180_WYG_021-37b>¶
　張義方命道士合還丹數年未就遇疾將卒不成九¶
　轉之功一旦命子弟發丹竈竈下有巨虺火吻錦鱗¶
　蜿蜒其間若為神工䕶持乃取丹餌一粒瘖瘂而卒¶
　識者以為隂氣未盡不可服也¶
　¶
　¶
　¶
　類說巻二十一¶
