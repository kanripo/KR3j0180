# -*- mode: mandoku-view; -*-
#+TITLE: 類說
#+DATE: 2015-08-24 23:26:32.208669
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷五十一]目錄
<pb:KR3j0180_WYG_051-1a>¶
欽定四庫全書¶
　類説目録¶
　　卷五十一¶
　　　古樂府¶
　　　　戰城南　　　　　巫山髙¶
　　　　將進酒　　　　　長相思¶
　　　　千里思　　　　　洛陽道¶
　　　　長安道　　　　　紫騮馬¶
<pb:KR3j0180_WYG_051-1b>¶
　　　　羙女篇　　　　　江南思¶
　　　　三婦艶　　　　　白銅鞮歌¶
　　　　灔澦歌　　　　　河中之水歌¶
　　　　碧玊歌　　　　　桃葉歌¶
　　　　團扇歌　　　　　薊北行¶
　　　　棗下何纂纂　　　結客少年塲¶
　　　　玉階怨　　　　　兩頭纎纎¶
　　　　半白半黒　　　　五雜組¶
<pb:KR3j0180_WYG_051-2a>¶
　　　　入朝曲　　　　　悲聲歌¶
　　　　老詩　　　　　　驄馬行¶
　　　　當置酒　　　　　逺遊¶
　　　　木蘭¶
　　　樂府解題¶
　　　　江南曲　　　　　䘮歌¶
　　　　陌上桑　　　　　長歌短歌¶
　　　　董桃行　　　　　白頭吟¶
<pb:KR3j0180_WYG_051-2b>¶
　　　　白苧歌　　　　　有所思¶
　　　　子夜歌　　　　　烏夜啼¶
　　　　石城　　　　　　莫愁¶
　　　　太子歌　　　　　飲馬長城窟¶
　　　　齊謳吳趨　　　　結客少年塲¶
　　　　放歌行　　　　　闗山曲¶
　　　　雉朝飛　　　　　别鶴操¶
　　　　水仙操　　　　　公無渡河¶
<pb:KR3j0180_WYG_051-3a>¶
　　　　坎侯　　　　　　定情詩¶
　　　　銅雀伎　　　　　合歡詩¶
　　　　招隠　　　　　　大刀頭¶
　　　　連句　　　　　　妾換馬¶
　　　　回文詩　　　　　百年歌¶
　　　　歩虚詞　　　　　盤中詩¶
　　　　建除　　　　　　風人詩¶
　　　　烏生八九子　　　時清不可為非¶
<pb:KR3j0180_WYG_051-3b>¶
　　　　人生不滿百　　　巴渝之羙¶
　　　　君馬黄　　　　　明君歌¶
　　　　清商曲　　　　　大小垂手¶
　　　　携手曲　　　　　夜曲¶
　　　本事記¶
　　　　樂昌公主　　　　窈娘¶
　　　　餅師　　　　　　兵士袍中詩¶
　　　　寄内詩　　　　　韓翃同姓名¶
<pb:KR3j0180_WYG_051-4a>¶
　　　　染指題詩　　　　張楊醜婦¶
　　　　司空見慣　　　　桃花依舊笑東風¶
　　　　樊素小蠻　　　　許飛瓊¶
　　　　山僧不念經　　　李白戲杜甫¶
　　　　杜牧題禪僧詩　　紫雲¶
　　　　明河篇　　　　　李適之罷相詩¶
　　　　御史歌妓　　　　不栽桃李¶
　　　　後妻虐子　　　　章臺柳¶
<pb:KR3j0180_WYG_051-4b>¶
　　　　駱賔王為僧　　　劉希夷詩¶
　　　　長孫歐陽相嘲　　銀花合金銅釘¶
　　　　妻有三可畏　　　郎中員外¶
　　　　活剥生吞　　　　陶隠居¶
　　　　馬自然詩　　　　元白詩¶
　　　　白衣吟詩　　　　白二十韋十九¶
　　　　登崖州城詩　　　廻波詩¶
　　　　齒録牙緋¶
<pb:KR3j0180_WYG_051-5a>¶
　　　津陽門詩¶
　　　　玉&KR0772;窱　　　　　龍香撥¶
　　　　驪山　　　　　　玉如意¶
　　　　霓裳羽衣　　　　仙客¶
　　　　琥珀　　　　　　玻璃碑¶
　　　詩品¶
　　　　鮑謝　　　　　　班媫妤詩¶
　　　　潘安仁詩　　　　兒女情多風雲氣少¶
<pb:KR3j0180_WYG_051-5b>¶
　　　　郭景純詩　　　　陶彭澤詩¶
　　　　惠休　　　　　　五賢詩¶
　　　　秋懐𢷬衣之作　　謝元暉詩¶
　　　　晉宋無詩手　　　錦賜作長¶
　　　　寳月　　　　　　詩父¶
　　　　詩有生氣　　　　靈運名客兒¶
　　　　虬龍片甲鳳凰一毛¶
　　　　詩不貴用事¶
<pb:KR3j0180_WYG_051-6a>¶
　　　詩苑類格¶
　　　　八病　　　　　　文中子論詩¶
　　　　六對　　　　　　孫翌論詩¶
　　　　皎然論詩　　　　三偷¶
　　　　白樂天詩¶
　　　續金針格¶
　　　　詩竅　　　　　　練句¶
　　　　自然等句　　　　四聨¶
<pb:KR3j0180_WYG_051-6b>¶
　　　　取况　　　　　　扇對¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷五十一
<pb:KR3j0180_WYG_051-7a>¶
欽定四庫全書¶
　類説卷五十一　　　　　　宋　曽慥　編¶
　　古樂府¶
戰城南¶
　張正見戰城南云雲屯兩陣合劒氣七星明¶
將進酒¶
　梁昭明將進酒云洛陽輕薄子長安輕薄兒¶
長相思¶
<pb:KR3j0180_WYG_051-7b>¶
　徐陵長相思云龍城逺鴈門寒愁多痩轉劇衣帶自¶
　然寛念君今不見誰為抱腰㸔陳江總長相思云湘¶
　水深隴頭咽紅羅斗帳裏綠綺清絃絶自嗟云長相¶
　思久離别兩心相憶不相徹悲風淒浮雲結柳葉眉¶
　上消菱花鏡中滅陸瓊云長相思久别離春風送燕¶
　入簾窺脂粉弄花枝紅樓千愁色玉箸兩行垂心心¶
　不相照望望何由知¶
千里思¶
<pb:KR3j0180_WYG_051-8a>¶
　魏祖千里思云細君辭漢宇王嬙即虜胡憂來似懸¶
　斾淚下若連珠無因上林鴈但見邊城蕪¶
洛陽道¶
　陸系洛陽道云路旁避驄馬車中㸔玊人¶
長安道¶
　陳暄長安道云長安開綉陌三條向綺門張敞車軍¶
　馬韓嫣乗副軒寵深生借殿功多竟買園¶
紫騮馬¶
<pb:KR3j0180_WYG_051-8b>¶
　梁元帝紫騮馬云長安羙少年金絡錦連錢宛轉青¶
　絲鞚照耀珊瑚鞭¶
羙女篇¶
　梁簡文羙女篇云粉光勝玉靚衫薄擬蟬輕媚態隨¶
　流盼餘嬌逐語聲¶
江南思¶
　柳惲江南思云汀洲採白蘋日落江南春洞庭有歸¶
　客瀟湘逢故人¶
<pb:KR3j0180_WYG_051-9a>¶
三婦艶¶
　王融三婦艶云大婦織縑綺中婦織流黄小婦獨無¶
　事擕琴上髙堂丈人且安坐調絃未遽央梁昭明云¶
　小婦獨無事紅黛潤方津湘東王云幄中清酒馬硜¶
　錬帬邊雜珮琥班龍¶
白銅鞮歌¶
　梁武白銅鞮歌云湘陽白銅鞮聖徳應乾來¶
灔澦歌¶
<pb:KR3j0180_WYG_051-9b>¶
　梁簡文灔澦歌云灔澦大如服瞿唐不可觸又西曲¶
　楊叛兒歌云暫出白門前楊桞可藏烏郎作沉水香¶
　儂作博山爐¶
河中之水歌¶
　梁武帝河中之水歌云河東之水向東流洛陽女兒名¶
　莫愁莫愁十三能織綺十四採桑南陌頭十五嫁作盧¶
　家婦十六生兒似阿侯盧家羙室桂為梁中有欝金¶
　蘇合香頭上金釵十二行足下絲履五文章珊瑚掛¶
<pb:KR3j0180_WYG_051-10a>¶
　鏡爛生光平頭奴子擎履雙平生富貴何所望恨不¶
　早嫁東家郎作青陽樂云青荷葢緑水芙蕖發紅鮮¶
　下有併根藕上生並目蓮又作東飛伯勞歌云東飛¶
　伯勞西飛燕黄姑織女常相見¶
碧玊歌¶
　孫綽情人碧玉歌云碧玉小家女不敢扳貴卿¶
桃葉歌¶
　王獻之情人桃葉歌云桃葉復桃葉桃葉連桃根相¶
<pb:KR3j0180_WYG_051-10b>¶
　怜兩樂事獨使我纒綿桃葉復桃葉渡江不用楫但¶
　渡無所苦我自迎接汝¶
圑扇歌¶
　沈約圑扇歌云青青林中竹可作白團扇動揺玉郎¶
　手女因託方便圑扇復團扇持許自障面憔悴無復¶
　理羞與郎相見¶
薊北行¶
　庾信薊北行云闗山連漢月隴水向秦城笳寒蘆葉¶
<pb:KR3j0180_WYG_051-11a>¶
　脱弓凍紵絃鳴¶
棗下何纂纂¶
　元帝棗下何纂纂行云非直入游宫業期植靈苑且¶
　歡洛陽詞無羡安期逺王曹云柳黄知節變草綠識¶
　春歸¶
結客少年塲¶
　劉孝盛結客少年塲行云少年李六郎遨遊遍五都¶
　挿腰銅七首障日錦屠蘇鶯羽裝銀鏑犀膠餙象弧¶
<pb:KR3j0180_WYG_051-11b>¶
　近發連雙兔高彎落九烏庾信云年年喜夫婿新拜¶
　羽林郎定知劉碧玉偷嫁汝南王孔紹安云結客佩¶
　羙鈎横行渡隴頭若使三邊定當封萬里侯¶
玉階怨¶
　江總玉階怨云紫藤拂花樹黄鳥度青枝思君一嘆¶
　息苦淚應言垂¶
兩頭纖纖半白半黒¶
　徐朝云兩頭纖纖月初生半白半黒眼中睛腷腷膞¶
<pb:KR3j0180_WYG_051-12a>¶
　膞雞初鳴磊磊落落向曙星沈約云兩頭纎纎弓欲¶
　持半白半黒烏工衣腷腷&KR0553;&KR0553;帶戈飛磊磊落落行¶
　人稀¶
五雜組¶
　沈約云五雜組岡頭草往復還車馬道不獲已人將¶
　老王融云五雜組慶雲發往復還經天月不獲已生¶
　胡越五雜組處朝市往復還王良馭不獲已昭君去¶
　五雜組園中樹往復還虧盈數不獲已邊城路¶
<pb:KR3j0180_WYG_051-12b>¶
入朝曲¶
　謝脁入朝曲云江南佳麗地金陵帝王州逶迤𢃄綠¶
　水迢逓起朱樓¶
悲歌¶
　王融悲歌云悲歌可以當泣逺望可以當歸欲歸家¶
　無人欲渡河無船心思不能言腸中車輪轉¶
老詩¶
　應璩云三老詩云吾有行道人陌上見三叟住車問¶
<pb:KR3j0180_WYG_051-13a>¶
　三叟何以得此夀上叟前置詞側身獨自宿中叟前¶
　置詞量腸節所受下叟前置詞暮卧不覆首¶
驄馬行¶
　劉孝威驄馬行云綵韉玉鏤鞍寳刀金錯室¶
當置酒¶
　陸機當置酒云三益既威㽔四始方蔥粲¶
逺遊¶
　曹植逺遊云靈鰲載方丈神兵撼嵯峨¶
<pb:KR3j0180_WYG_051-13b>¶
木蘭¶
　促織何唧唧木蘭當户織不聞機杼聲但聞女嘆息¶
　問女何所憶女亦無所憶昨夜見兵帖可汗大㸃兵¶
　兵書十二卷卷中有爺名我爺無大兒木蘭無長兄¶
　願為市鞍馬從此替爺征旦辭爺娘去暮宿黄河邊¶
　不聞爺娘喚女聲但聞黄河水濺濺旦辭黄河去暮¶
　宿燕山頭不聞爺娘喚女聲但聞胡馬鳴啾啾萬里¶
　赴戎機關山度若飛朔氣𫝊金甲寒光照鐵衣將軍¶
<pb:KR3j0180_WYG_051-14a>¶
　百戰死壯士十年歸歸來見天子天子坐明堂䇿勛¶
　十二轉賜物百千强可汗問所欲木蘭不願尚書郎¶
　願馳千里足送兒還故鄉爺娘聞女來出閣相扶將¶
　阿姊聞妺來當户理紅粧小弟聞姊來磨刀霍霍向¶
　猪羊開我東閣門坐我西間床脫我征時袍着我舊¶
　時裳當窻理雲鬢對鏡貼花黄出門逢火伴火伴皆¶
　驚惶同行十二年不知木蘭是女郎雄兎脚撲朔雌¶
　兎眼迷離兩兎傍地走烏能知我是雄雌¶
<pb:KR3j0180_WYG_051-14b>¶
　　樂府解題¶
江南曲¶
　江南曲云江南可採蓮蓮葉何田田¶
䘮歌蒿里行¶
　古䘮歌本出田横門人歌以送横一章言人命奄忽¶
　如薤露晞二章言人死精歸蒿里漢武時李延年分¶
　為二曲薤露送王公貴人蒿里送士大夫庶人亦曰¶
　挽歌按左傳齊將與莒戰艾陵公孫夏使其徒歌虞¶
<pb:KR3j0180_WYG_051-15a>¶
　殯杜註送䘮歌不由田横始也¶
陌上桑¶
　陌上桑亦曰艶歌羅敷行詞云月出東南隅照我秦¶
　氏樓邯鄲女子秦羅敷採桑陌上趙王登臺見而悅¶
　之置酒奪焉女素善彈筝作陌上桑以自明不從¶
長歌短歌¶
　長歌行魏武帝賦對酒當歌人生幾何舊說長歌短¶
　歌大率言人夀命長短已定不可妄求¶
<pb:KR3j0180_WYG_051-15b>¶
董桃行¶
　董桃行後漢游童作終有董卓之亂卒以迯亡晉傅¶
　休奕歴九秋篇叙夫婦别離之思云擬董桃行¶
白頭吟¶
　文君作白頭吟云皚如山上雪皎如雲間月良人有¶
　兩意故來相訣絶¶
白紵歌¶
　白紵歌稱舞者之羙冝及芳時為樂梁武帝令沈約¶
<pb:KR3j0180_WYG_051-16a>¶
　改為四時歌若蘭蘂參差桃枝半紅即春也¶
有所思¶
　有所思大略言所思乃在大海南聞君有他心燒之¶
　當風揚其灰¶
子夜歌¶
　子夜歌晉有女子夜所造聲過哀¶
烏夜啼¶
　烏夜啼宋彭城王義康徙豫章王義慶時為江州相¶
<pb:KR3j0180_WYG_051-16b>¶
　見而哭文帝聞之召還大懼伎妾聞烏夜啼叩閣曰¶
　明日應有赦及改南州因作此歌亦有烏棲曲¶
石城¶
　石城宋藏質為竟陵守城上見羣小歌謠而為之¶
莫愁¶
　石城有小女名莫愁善歌謠詞云莫愁在何處莫愁¶
　石城西艇子打兩漿催送莫愁來¶
太子歌¶
<pb:KR3j0180_WYG_051-17a>¶
　漢明帝為太子樂人歌四章以賛徳一曰日重光二¶
　曰月重輪三曰星重輝四曰海重潤¶
飲馬長城窟¶
　飲馬長城窟詩云青青河畔草綿綿思逺道傷良人¶
　遊蕩不歸蔡邕所作若陳琳水寒傷馬骨則言秦人¶
　苦長城之役¶
齊謳吳趨¶
　齊謳行陸士衡歌齊地之羙吳趨行吳人歌其土地¶
<pb:KR3j0180_WYG_051-17b>¶
結客少年塲¶
　結客少年塲言輕生重義慷慨以立功名¶
放歌行¶
　鮑照云蓼蟲葵槿之類言朝廷方盛君上愛才何為¶
　臨路將去也¶
闗山曲¶
　闗山曲傷别離也¶
雉朝飛¶
<pb:KR3j0180_WYG_051-18a>¶
　雉朝飛齊宣王時處士牧犢子所作年七十無妻見¶
　野雉雌雄相隨因操琴而歌之¶
别鶴操¶
　别鶴操商陵牧子所作娶妻五年無子父兄將為之¶
　改娶妻倚户悲哭牧子乃愴然而歌曰將乖比翼隔¶
　天端山川悠悠路漫漫¶
水仙操¶
　水仙操伯牙學琴於成連成連先生云吾師方子春¶
<pb:KR3j0180_WYG_051-18b>¶
　在東海中能移人情乃與伯牙俱往至蓬萊山留伯¶
　牙曰吾將迎師刺舡而去旬日不返伯牙但聞水聲¶
　澒洞山林杳㝠羣鳥悲號嘆曰先生將移我情援琴¶
　而歌頓悟妙㫖成連刺船迎之伯牙遂妙天下¶
公無渡河¶
　公無渡河本箜篌引朝鮮津卒霍子髙妻麗玉所¶
　作子髙晨起刺船有白首狂夫披髮提壺出亂流而¶
　渡其妻呼止之不及溺死於是援箜篌歌曰公無渡¶
<pb:KR3j0180_WYG_051-19a>¶
　河公竟渡河公墮河死當奈公何曲終投河而死麗¶
　玊傷之乃引箜篌寫其聲聞者墮淚¶
坎侯¶
　漢武帝滅南越祠太乙后土令樂人侯暉依琴造坎¶
　言其坎坎應節也侯工人之姓因曰坎侯後語訛為¶
　箜篌¶
定情詩¶
　定情詩魏繁欽作言婦人不能以禮從人解衣服玩¶
<pb:KR3j0180_WYG_051-19b>¶
　好結綢繆之志若臂環致拳拳指環致殷勤珠致區¶
　區香囊致扣扣跳脫致契闊珮玉結恩情自以為至¶
　矣而期於山隂山陽山西山北終不答乃自悔焉¶
銅雀伎¶
　銅雀臺亦云銅雀伎魏武帝遺命宫伎朔望登臺望¶
　吾西陵後人悲其意而為之詠¶
合歡詩¶
　合歡詩晉楊方作言虎嘯風起龍躍雲浮磁石引針¶
<pb:KR3j0180_WYG_051-20a>¶
　陽燧致火聲比而應同志相求常願食同並根穗飲¶
　共連理盃衣同雙絲絹寢共無縫綢坐必接膝行必¶
　携手如鳥同心如魚比目利斷金石宻愈膠漆¶
招隠¶
　招隠漢淮南王安小山所作山中不可久留後人改¶
　為王言左思招隠數篇王康琚又反招隠淮南書有¶
　小山大山言政大小猶詩二雅¶
大刀頭¶
<pb:KR3j0180_WYG_051-20b>¶
　藁砧今何在藁砧夫也問夫今何在山上更安山重¶
　山為出字言出不在也何當大刀頭刀頭有環問何¶
　時還也破鏡飛上天月破當來也¶
連句¶
　連句起自漢武帝栢梁宴作人作一句連以成文七¶
　言詩始於此¶
妾換馬¶
　愛妾換馬淮南王安作¶
<pb:KR3j0180_WYG_051-21a>¶
廻文詩¶
　廻文詩廻復讀之皆類而成文¶
百年歌¶
　百年歌起總角至百年歴述㓜小丁壯𦒿耄之狀每¶
　十年一首陸士衡獨至一百二十¶
歩虛詞¶
　歩虛詞道觀所唱備言縹緲衆仙輕舉之羙¶
盤中詩¶
<pb:KR3j0180_WYG_051-21b>¶
　盤中詩盤屈書之詩云山樹高烏鳴悲末云當從中¶
　央周四角也¶
建除¶
　建除若鮑昭建旗出敦煌除去徒與驛但有建除字¶
　而已不存其意¶
風人詩¶
　梁簡文風人詩上句一語用下句釋之成文圍棊燒¶
　敗襖著子知然衣¶
<pb:KR3j0180_WYG_051-22a>¶
烏生八九子¶
　古詞云烏生八九子端坐秦氏桂樹間言烏母本在¶
　山岩來為秦氏彈丸所殺黄鵠摩天鯉在深泉人得¶
　而煑之夀命各有定分也¶
時清不可為非¶
　東門行云出門東行不願歸言士有貧不安其居拔¶
　劒將去妻子牽衣止之曰時清不可為非願其餔糜¶
　不求富貴¶
<pb:KR3j0180_WYG_051-22b>¶
人生不滿百¶
　西門行云人生不滿百常懐千嵗憂晝短苦夜長何¶
　不秉燭遊¶
巴渝之羙¶
　武王伐紂歌使工習之號巴渝之羙¶
君馬黄¶
　君馬黄臣馬蒼君馬逐臣馬良嘆無罪見逐也¶
明君歌¶
<pb:KR3j0180_WYG_051-23a>¶
　王明君歌我本漢家子是也王昭君以漢諱昭為明¶
　字¶
清商曲¶
　清商曲南朝舊樂隋平陳因置清商署巴渝白紵等¶
　曲皆在¶
大小垂手¶
　大垂手言舞而垂其手亦有小垂手及獨搖手之類¶
携手曲¶
<pb:KR3j0180_WYG_051-23b>¶
　携手曲言携手行樂恐芳時不留君恩將歇¶
夜夜曲¶
　夜夜曲傷獨處也陽春曲傷時也¶
　　本事詩¶
樂昌公主¶
　陳太子舍人徐徳言妻後主之妺封樂昌公主陳政¶
　方亂徳言知不相保曰以君之容國亡必入豪家情¶
　縁未斷猶冀相見乃破一照人執其半他日必以正¶
<pb:KR3j0180_WYG_051-24a>¶
　月望日賣於都市及陳亡妻入楊素家徳言流離至¶
　京以正月望日訪於都市有蒼頭賣半照者徳言出¶
　半照合之題詩曰照與人俱去照歸人不歸無復姮¶
　娥影空留明月輝陳氏得詩涕泣不食素召徳言還¶
　其妻令陳氏為詩曰今日何造次新官對舊官笑啼¶
　俱不敢方驗作人難¶
窈娘¶
　唐喬知之婢窈娘武承嗣留之喬作詩以達窈娘結¶
<pb:KR3j0180_WYG_051-24b>¶
　詩裙帶赴井而死承嗣見詩遣酷吏誣䧟知之破其¶
　家詩曰石家金谷重新聲明珠十斛買娉婷昔日可¶
　憐君自許此時歌舞得人情别君去君終不忍徒勞¶
　掩袂傷紅粉百年離别在高樓一代紅顔為君盡時¶
　載初元年三月也四月下獄八月死¶
餅師¶
　寜王宅左有賣餅者妻王一見属目厚遺其夫娶之¶
　環嵗問汝憶餅師否黙然不對召使見之注視垂淚¶
<pb:KR3j0180_WYG_051-25a>¶
　若不勝情王維在座作詩曰莫以今時寵寜忘舊日¶
　恩㸔花滿目淚不共楚王言¶
兵士袍中詩¶
　開元中賜邊軍纊衣製於宫中有兵士袍中得詩曰¶
　沙塲征戍客寒苦若為眠戰袍經手作知落阿誰邊¶
　畜意多添線含情更著綿今生已過也重結後身縁¶
　兵士以詩白帥帥進之明皇以詩遍示六宫曰有作¶
　者勿隠吾不罪汝有一宫人自言萬死明皇憫之遂¶
<pb:KR3j0180_WYG_051-25b>¶
　以嫁得詩人曰我與汝結今生縁¶
寄内詩¶
　朱滔招兵不擇士族悉令赴軍有士子容止可觀滔¶
　問所業曰學為詩即令作寄内詩詞曰握筆題詩易¶
　荷戈征戍難慣從鴛被暖怯向鴈門寒痩盡寛衣帶¶
　啼多漬枕檀試留青黛媚回向畫眉㸔又令代妻答¶
　曰蓬鬢荆釵世所稀布裙猶是嫁時衣胡麻好種無¶
　人種合是歸時底不歸滔乃放歸¶
<pb:KR3j0180_WYG_051-26a>¶
韓翃同姓名¶
　徳宗時制誥闕人中書兩進名御筆不㸃又請之上¶
　批曰與韓翃時有與翃同姓名者為江淮刺史又具¶
　二人同進上復批曰春城無處不飛花寒食東風御¶
　柳斜日暮漢宫𫝊蠟燭輕烟散入五侯家批曰與此¶
　韓翃¶
染指題詩¶
　李相紳鎮淮南張又新罷江南郡宴飲極歡又新嘗¶
<pb:KR3j0180_WYG_051-26b>¶
　為廣陵從事致情酒妓終不果納至是二十年猶在¶
　席又新指染酒題詩於&KR0741;上李命妓歌以侑酒詞曰¶
　雲雨分飛二十年當時求夢不曽眠今來頭白重相¶
　見還上襄王玳瑁筵¶
張楊醜婦¶
　張又新郎中與楊處州友善楊妻李氏有徳無容楊¶
　未嘗介意張嘗語楊曰我少年成名惟得羙室平生¶
　望足楊曰必求是但與我同好定諧君心張信之既¶
<pb:KR3j0180_WYG_051-27a>¶
　婚殊不愜心楊曰君何太痴張曰與君無間以情告¶
　君君誤我如是何謂痴楊歴數求名從官之自曰豈¶
　不與君皆同耶曰然然則我得醜婦君詎可不同我¶
　耶張君問君室何如我曰特甚張大咲遂如初張既¶
　成家為詩曰牡丹一朶直千金將謂從來色最深今¶
　日滿欄開似雪一生辜負㸔花心¶
司空見慣¶
　李司空邀劉禹錫飲命妙妓歌以送酒劉賦詩曰安¶
<pb:KR3j0180_WYG_051-27b>¶
　鬢梳頭宫様粧春風一曲杜韋娘司空見慣渾閒事¶
　斷盡蘇州刺史腸李以妓贈之¶
桃花依舊咲春風¶
　博陵崔䕶清明日遊都城南得居人庄扣門久之有¶
　女子問誰耶以姓字對曰尋春獨行酒渴求飲女以¶
　盃水至獨倚小桃意屬殊厚崔辭去來嵗清明忽思¶
　之徑往題詩扉曰去年今日此門中人面桃花相映¶
　紅人面秪今何處去桃花依舊笑春風後數日復往¶
<pb:KR3j0180_WYG_051-28a>¶
　聞其中哭聲問之有老父曰君非崔䕶耶吾女自去¶
　年恍惚若有所失及見左扉有字遂病而死崔請入¶
　哭之尚儼然在床崔舉其首枕其股曰某在斯某在¶
　斯須臾開目半日復活老父大喜以女歸之¶
樊素小蠻¶
　白尚書姬妓樊素善歌小蠻善舞嘗有詩曰櫻桃樊¶
　素口楊桞小蠻腰又為楊柳枝詞曰一樹春風萬萬¶
　枝嫰於金色軟如絲永豐坊裏東南角盡日無人屬¶
<pb:KR3j0180_WYG_051-28b>¶
　阿誰後宣宗朝唱是詞命取永豐柳兩枝植禁中白¶
　感上知其名又為詩云定知此後天文裏柳宿光中¶
　添兩枝¶
許飛瓊¶
　詩人許渾夢登山有宫室人云此崑崙也入見數人¶
　方飲招之賦詩曰曉入瑤臺露氣清坐中惟有許飛¶
　瓊塵心未斷俗縁在十里下山空月明他日復夢至¶
　其處飛瓊曰子何故顯予姓名於人間即改云天風¶
<pb:KR3j0180_WYG_051-29a>¶
　吹下歩虛聲曰善¶
山僧不念經¶
　大和末勅僧尼試經不通者勒還俗李章武為成都¶
　少尹有山僧住禪觀有年未嘗念經章武贈詩曰南¶
　宗尚許通方便何處心中更有經好去苾蒭雲水畔¶
　何山松栢不青青主者免之而去¶
李白戲杜甫¶
　李白戲杜甫詩曰飯顆山頭逢杜甫頭戴笠子日卓¶
<pb:KR3j0180_WYG_051-29b>¶
　午借問别來太痩生總為從前作詩苦¶
杜牧題禪僧詩¶
　杜牧弱冠登制科與同年遊寺有禪僧擁褐獨坐語¶
　皆𤣥妙問牧修何業旁人以累㨗誇之僧笑曰不知¶
　也杜題詩曰家在城南杜曲旁兩枝仙桂一時芳禪¶
　師都未知名姓始覺空門氣味長¶
紫雲¶
　杜牧為御史分務洛陽李司徒罷鎮閒居大開筵席¶
<pb:KR3j0180_WYG_051-30a>¶
　女妓百餘人牧瞪目注視云聞有紫雲者孰是李指¶
　示之牧曰名不虛𫝊宜以見惠李俯而笑諸妓皆回¶
　首牧吟曰華堂今日綺筵開誰喚分司御史來忽發¶
　狂言驚滿坐兩行紅粉一時回後三年狎遊詩曰落¶
　拓江湖載酒行楚腰纎細掌中擎十年一覺揚州夢¶
　贏得青樓薄倖名觥船一棹百分空十載青春不負¶
　公今日鬢絲禪榻畔茶烟細颺落花中¶
明河篇¶
<pb:KR3j0180_WYG_051-30b>¶
　宋之問天后朝求為北門學士不許作明河篇云明¶
　河可望不可親願得乗槎一問津更將織女支機石¶
　還訪成都賣卜人則天曰吾非不知之問才但以其¶
　有口過葢以之問齒疾口嘗臭故也¶
李適之罷相詩¶
　開元末宰相李適之時譽甚羙李林甫排誣罷免為¶
　詩曰避賢初罷相樂聖且&KR0742;盃為問門前客今朝幾¶
　個來林甫愈怒遂終不免¶
<pb:KR3j0180_WYG_051-31a>¶
御史歌妓¶
　太和初有御史分務洛京者有妓善歌留守李逢吉¶
　請一見盛粧而往李命與姬相面李妓四十餘人皆¶
　處其下既入不復出信宿絶不相聞悲啼投詩李但¶
　含笑曰大好詩遂絶曰三山不見海沉沉豈有仙踪¶
　尚可尋青鳥去時雲路斷嫦娥歸處月宫深紗窻暗¶
　想春相憶書幌誰憐夜獨吟料得此時天上月秪應¶
　偏照兩人心¶
<pb:KR3j0180_WYG_051-31b>¶
不栽桃李¶
　賈島初有詩名狂狷薄行久不中第裴晉公興化里¶
　鑿池起臺榭島方下第怨憤題詩亭内曰破却千家¶
　作一池不栽桃李種薔薇薔薇花落秋風後荆棘滿¶
　衣君始知人皆惡其不遜卒不第而終¶
後妻虐子¶
　開元中幽州衙將姓張者娶孔氏生五子去世後李¶
　氏悍妬虐五子日鞭捶之子不堪其苦告於墓母自¶
<pb:KR3j0180_WYG_051-32a>¶
　塜中出撫其子悲慟題詩贈張曰不忿成故人掩涕¶
　每盈巾死生今有隔相見永無因匣裏殘粧粉留將¶
　與後人有意憐男女無情亦任君欲知腸斷處明月¶
　照孤墳連帥以事上聞勅李氏决一百流嶺南張停¶
　職¶
章臺柳¶
　桞氏李將妓歸韓翃翃來嵗成名淄青節度使侯希¶
　逸奏為從事以世方擾不敢以柳自隨置之都下三¶
<pb:KR3j0180_WYG_051-32b>¶
　嵗不果還寄詩曰章臺柳章臺桞往日依依今在否¶
　縱使長條似舊垂亦應攀折他人手柳答曰楊柳枝¶
　芳菲節可恨年年贈離别一葉隨風忽報秋縱使君¶
　來豈堪折柳後為畨將沙叱利所刼寵之専房翃隨¶
　希逸入朝悵然不樂有虞候將許俊乘馬徑趨沙叱¶
　利之第挾柳上馬而去即以授翃¶
駱賔王為僧¶
　宋之問至江南遊靈隠寺行吟曰鷲嶺欝岧嶤龍宫¶
<pb:KR3j0180_WYG_051-33a>¶
　鎖寂寥第二聫捜思未就有老僧㸃長明燈坐大禪¶
　床曰少年吟調甚苦何不曰樓觀滄海日門對浙江¶
　潮之問愕然又續云桂子月中落天香雲外飄捫蘿¶
　登塔逺刳木取泉遙霜薄花更發氷輕葉未凋待入¶
　天台路㸔予渡石橋遲明訪之則不復見寺僧曰此¶
　駱賔王也當敬業之敗與賔王俱逃將帥慮得罪求¶
　類二人者函首以獻故敬業得為衡山僧賔王亦落¶
　髮遍遊名山¶
<pb:KR3j0180_WYG_051-33b>¶
劉希夷詩¶
　劉希夷嘗為詩曰今年花落顔色改明年花落復誰¶
　在悟曰其不祥歟又詩曰年年嵗嵗花相似嵗嵗年¶
　年人不同又惡之果以來春下世¶
長孫歐陽相嘲¶
　長孫無忌見歐陽詢形陋嘲曰聳膞成山字埋肩未¶
　出頭誰言麟閣上畫此一獮猴詢曰索頭連臂暖漫¶
　襠裹肚寒秪縁心混混所以面團團¶
<pb:KR3j0180_WYG_051-34a>¶
銀花合金銅釘¶
　開元中宰相蘇味道與張昌齡俱有名嘗誚蘇曰某¶
　詩所以不及相公者為無銀花合故也蘇有觀燈詩¶
　曰火樹銀花合星橋鐡鎻開味道云子詩雖無銀花¶
　合還有金銅釘昌齡贈張昌宗詩曰昔日浮丘伯今¶
　同丁令威¶
妻有三可畏¶
　中宗朝裴談崇奉釋氏妻悍妬談畏之嘗云妻有可¶
<pb:KR3j0180_WYG_051-34b>¶
　畏者三少妙之時視之生菩薩安有不畏生菩薩及¶
　男女滿前視之如九子魔母安有人不畏九子魔母¶
　耶至五十六十薄施粧粉或青或黒視之如鳩盤茶¶
　安有人不畏鳩盤茶耶¶
郎中員外¶
　賀渉戲咏曰員外從來羙郎中望不優誰言粉署裏¶
　畨作土山頭謙光荅曰錦帳隨時設金爐任意焚惟¶
　慚員外置不應列星文¶
<pb:KR3j0180_WYG_051-35a>¶
活剝生吞¶
　李義府嘗作詩曰鏤月為歌扇裁雲作舞衣自憐回¶
　雪影好取洛川歸有張懐慶好偷竊名士文章乃為¶
　詩曰生情鏤月為歌扇拙性裁雲作舞衣照鏡自憐¶
　回雪影來時好取洛川歸時語曰活剝張昌齡生吞¶
　郭正一¶
陶隠居¶
　陶𢎞景隠居華山陽梁髙祖問曰山中何所有𢎞景¶
<pb:KR3j0180_WYG_051-35b>¶
　答詩曰山中何所有嶺上多白雲祗能自怡悅不可¶
　持寄君¶
馬自然詩¶
　馬自然詩云何用燒丹學駐顔閙非城市静非山時¶
　人若覔長生藥對鏡無心是大還¶
元白詩¶
　元稹為御史鞫獄梓潼時白居易在京與名輩遊慈¶
　恩小酌花下為詩寄元曰花時同醉破春愁醉折花¶
<pb:KR3j0180_WYG_051-36a>¶
　枝作酒籌忽憶故人天際外計程今日到梁州是日¶
　元果及褒城亦寄夢遊詩曰夢君兄弟曲江頭也向¶
　慈恩院内遊驛吏喚人排馬去忽驚身在古梁州千¶
　里魂交若合符契¶
白衣吟詩¶
　馬植除黔南殊不得意維舟峽中月夜見白衣人緩¶
　歩堤上吟曰截竹為筒作笛吹鳳凰池上鳳凰飛勞¶
　君更向黔南去即是陶鈞萬類時遣人邀問已失之¶
<pb:KR3j0180_WYG_051-36b>¶
　矣後自黔南入為大理卿遂拜相¶
白二十韋十九¶
　劉禹錫嘗云白二十苦愛予石頭城作云山圍故國¶
　周遭在潮打空城寂寞回予知不及韋十九春潮帶¶
　雨晚來急野渡無人舟自横¶
登崖州城詩¶
　李徳裕登崖州城詩云獨上高樓望帝京鳥飛猶是¶
　半年程青山似欲留人住百匝千遭遶郡城¶
<pb:KR3j0180_WYG_051-37a>¶
回波詞¶
　中宗時韋后頗襲武后風軌帝漸畏之内宴唱回¶
　波詞有優人曰回波爾時栲栳怕婦也是大好外面¶
　秪有裴談内裏無過李老¶
齒録牙緋¶
　沈佺期罪責遇恩未復朱紱内宴作廻波詞回波爾¶
　時佺期流向嶺外生歸身名已蒙齒録袍笏未復牙¶
　緋中宗即以緋魚賜之¶
<pb:KR3j0180_WYG_051-37b>¶
　　津陽門詩¶
玉&KR0772;窱¶
　迎陽歌唯玉&KR0772;窱蠻夷舞帶金葳蕤¶
龍香撥¶
　楊妃琵琶以龍香板為撥¶
驪山¶
　驪山上有飲馬泉金沙洞玊華峯¶
玊如意¶
<pb:KR3j0180_WYG_051-38a>¶
　上覺背癢羅公逺折竹枝為玊如意以進金剛三藏¶
　於袖中取七寳如意公逺所進即化為竹¶
霓裳羽衣¶
　宫妓佩七寳纓珞舞霓裳羽衣曲曲終珠翠可掃¶
仙客¶
　上於芙蓉園中獲白鹿山人王旻曰漢時鹿也乃於¶
　角際毛中得一銅牌曰宜春苑中白鹿上目之曰仙¶
　客¶
<pb:KR3j0180_WYG_051-38b>¶
琥珀¶
　松下有赤茯苓入土千年即成琥珀¶
玻璃碑¶
　筝殿側有魏温泉堂碑其石瑩澈宫中號玻璃碑¶
　　詩品¶
鮑謝説¶
　有輕薄之徒笑曹劉為古拙謂鮑照為羲皇上人謝¶
　朓古今獨歩而師鮑照終不及日中市朝學謝晀劣¶
<pb:KR3j0180_WYG_051-39a>¶
　得黄鳥度青枝¶
班婕妤詩¶
　漢班婕妤詩其源出於李陵團扇短章詞㫖清婉深¶
　得匹婦之致侏儒一節可以知其工矣孔氏之門如¶
　用詩則公幹升堂思王入室景陽潘陸可坐於廊廡¶
　間矣¶
潘安仁詩¶
　潘安仁詩其源出於仲宣翰林嘆其翩翩如翔禽之¶
<pb:KR3j0180_WYG_051-39b>¶
　有羽毛衣帔之有綃縠謝琨云潘詩爛若舒錦無處¶
　不佳陸文如披沙㨂金往往得寳予嘗言陸才似海¶
　潘才如江也¶
兒女情多風雲氣少¶
　張茂先詩其源出於王粲其體華艶興託不朽用文¶
　字務為妍冶雖名高曩代為疏亮之士猶恨其兒女¶
　情多風雲氣少謝康樂云張公雖復千箱猶一體爾¶
郭景純詩¶
<pb:KR3j0180_WYG_051-40a>¶
　郭景純詩憲章潘岳文體相輝彪炳可玩始變中原¶
　平淡之體故稱中興第一翰林以為詩首但遊仙之¶
　作詞多慷慨乖逺𤣥宗嘗云奈何虎豹姿又云戢翼¶
　棲榛梗乃是坎𡒄咏懐非列仙之趣也¶
陶彭澤詩¶
　陶彭澤詩其源出於應璩又恊左思風力文體省静¶
　無長語每觀其文想見其人至如歡言醉春酒日暮¶
　天無雲風華清靡豈但為田家語耶古今隠逸詩人¶
<pb:KR3j0180_WYG_051-40b>¶
　之宗也¶
惠休¶
　湯惠休云謝詩如芙蓉出水顔詩如錯綵鏤金¶
五賢詩¶
　二王袁謝五賢詩其源出於張華才力較弱務為清¶
　淺殊得風流靈趣課其實録則豫章僕射宜分庭抗¶
　禮徴君太尉可托乗後車征虜卓卓殆欲渡驊騮前¶
　矣豫章太守謝瞻僕射謝琨徴君王徽太尉袁淑¶
<pb:KR3j0180_WYG_051-41a>¶
秋懐𢷬衣之作¶
　小謝才思富捷恨其蘭玉早凋長轡未騁秋懐𢷬¶
　衣之作雖靈運銳思何以加焉¶
謝𤣥暉詩¶
　謝𤣥暉詩其源出於謝琨㣲傷細宻一章之中自有¶
　玊石然竒章秀句足使叔源失歩明逺變色¶
晉宋無詩手¶
　晉宋之際殆無詩手義熈中以謝益夀殷仲文為華¶
<pb:KR3j0180_WYG_051-41b>¶
　騎之冠不競矣¶
錦賜作長¶
　宋監典事區惠恭本北人大將軍修北第差充作長¶
　時謝惠連兼記室叅軍惠恭作雙枕詩謝云君誠能¶
　詩恐人未重且可題為謝法曹造大將軍見之賞嘆¶
　以錦二端賜謝謝曰此詩工作長所製請以錦賜¶
寳月¶
　惠休淫靡情過其才世遂匹之鮑照恐商周矣庾白¶
<pb:KR3j0180_WYG_051-42a>¶
　二胡亦有清韻行路難是東陽柴廓所造寳月嘗憇¶
　其家㑹廓亡因竊而有之廓子齎手本出欲訟此事¶
　厚賂乃止齊惠休上人湯氏道猷上人帛氏釋寳庾¶
　氏¶
詩父¶
　湯休謂吳邁云吾詩可為汝詩父謝光禄云不然湯¶
　可為庶兄¶
詩有生氣¶
<pb:KR3j0180_WYG_051-42b>¶
　齊諸暨令袁嘏詩平平且多自謂能嘗云我詩有生¶
　氣須人捉著不爾便飛去¶
靈運名客兒¶
　錢塘杜明師夜夢東來有人南入其舘是夕靈運生¶
　於㑹稽旬日而謝𤣥亡其家以子孫難得送靈運於¶
　杜冶音雅奉道之家静室養之十五還都故名客兒¶
虬龍片甲鳳凰一毛¶
　張季鷹黄花之唱潘正叔緑繁之良雖不具羙並得¶
<pb:KR3j0180_WYG_051-43a>¶
　虬龍片甲鳳凰一毛¶
詩不貴用事¶
　夫屬詞比事乃為通談吟咏情性何用遣事思君如¶
　流水既是即目高臺多悲風亦惟所見清晨登隴首¶
　羌無故實明月照積雪詎出經史古今勝語多非補¶
　假皆由直尋大明泰始中文章殆同書抄邇來作者¶
　浸以成俗遂乃詩無虛語語無虛字拘攣補衲蠧文¶
　已甚¶
<pb:KR3j0180_WYG_051-43b>¶
　　詩苑類格¶
八病¶
　梁沈約曰詩病有八一曰平頭第一字第二字不得¶
　與第六第七字同聲如今日良宴㑹懽樂難具陳今¶
　懽皆平聲也第二曰上尾謂第五字不得與第十字¶
　同聲如青青河畔草欝欝園中柳草柳皆上聲也三¶
　曰蜂腰謂第二字不得與第五字同聲如聞君愛我¶
　甘竊欲自修餙君甘皆平聲也欲餙皆入聲也四曰¶
<pb:KR3j0180_WYG_051-44a>¶
　鶴膝謂第五字不得與第十五字同聲如客從逺方¶
　來遺我一書扎上言長相思下言久離别來思皆平¶
　聲也五曰大韻如聲鳴為韻上九字不得驚傾平榮¶
　字六曰小韻除本韻一字外九字中不得兩字同韻¶
　如遙條不同句七曰旁紐八曰正紐謂十字内兩字¶
　雙聲為正紐若不共一紐而有雙聲為旁紐如流六¶
　為正紐流柳為旁紐八種惟上尾鶴膝最忌餘病亦¶
　通¶
<pb:KR3j0180_WYG_051-44b>¶
文中子論詩¶
　隨學百餘矜為詩之法文中子不答百餘往問薛收¶
　曰吾上述曹劉下述沈謝分四聲别八病或者夫子¶
　未達耶收曰夫子論詩上明三綱之㫖下達五常之¶
　性君子賦之見其志聖人采之觀其變今子營營末¶
　流是夫子之所病也¶
六對¶
　唐上官儀曰詩有六對一曰正明對天地日月是也¶
<pb:KR3j0180_WYG_051-45a>¶
　二曰同類對花葉草芽是也三曰連珠對蕭蕭赫赫¶
　是也四曰雙聲對黄槐緑柳是也五曰疊韻對彷徨¶
　放曠是也六曰雙擬對春樹秋池是也又曰詩有八¶
　對一曰方名對送酒東南去迎琴西北來是也二曰¶
　異類對風織池中字蟲穿葉上文三曰雙聲對秋露¶
　香佳菊春風馥麗蘭是也四曰疊類對放蕩千般意¶
　遷延一個心五曰聯綿對殘河河若帶初月月如眉¶
　是也六曰雙擬對議月眉欺月論花頰勝花七曰回¶
<pb:KR3j0180_WYG_051-45b>¶
　文對情新因得意得意遂新情是也八曰隔句對相¶
　思復相憶夜夜淚沾衣空嘆復空泣朝朝君未歸是¶
　也¶
孫翌論詩¶
　孫翌曰漢自韋孟李陵為四五言之首建安以曹劉¶
　為絶唱阮籍咏懐束晳補亡頗得其要永明文章散¶
　錯但類物色都乏興寄晚有詞人争立别體以難解¶
　為幽致以難字為新竒攻乎異端斯無亦太過¶
<pb:KR3j0180_WYG_051-46a>¶
皎然論詩¶
　釋皎然曰詩有四不四深二要二廢四離六迷七至¶
　七徳四不謂氣高而不努力勁而不怒情多而不暗¶
　才贍而不疎四深謂氣象氤氲深於體勢意度盤薄¶
　深於作用用律不滯深於聲對用事不窅深於比類¶
　二要謂要力全而不苦濇要氣足而不怒張二廢謂¶
　雖欲廢巧尚直而神思不得直雖願廢言尚意而曲¶
　麗不得遺四離謂欲道情而離深癖欲經史而離書¶
<pb:KR3j0180_WYG_051-46b>¶
　生欲高逸而離濶迂欲飛揚而離輕浮六迷謂以¶
　虚大為高古以緩慢為淡紓以詭差為新竒以錯用¶
　意為獨善以爛熟為隠約以氣劣弱為容易七至謂¶
　至險而不僻至竒而不差至苦而無迹至近而意逺¶
　至放而不遷至麗而自然七徳為識體高古典麗風¶
　流精神質幹體裁¶
三偷¶
　詩有三偷法偷語是最鈍賊如傅長虞日月光天徳¶
<pb:KR3j0180_WYG_051-47a>¶
　是也偷意事雖可罔情不可原如柳渾太液㣲波起¶
　長楊高樹秋沈佺期小池殘暑退高樹晚凉歸是也¶
　偷勢才巧意精各無痕迹葢詩人偷狐白裘手也如¶
　嵇康目送歸鴻手揮五絃王昌齡手携雙鯉魚目送¶
　千里鴻是也¶
白樂天詩¶
　白樂天諷諭之詩長於激閒適之詩長於遣感傷之¶
　詩長於切律詩百言以上長於贍五字七字百言以¶
<pb:KR3j0180_WYG_051-47b>¶
　下長於情¶
　　續金針格¶
詩竅¶
　詩以聲律為竅物象為骨格局為髓¶
錬句¶
　錬句不如錬字錬字不如鍊意鍊意不如鍊格¶
自然等句¶
　有自然句有神助句有容易句有辛苦句容易句率¶
<pb:KR3j0180_WYG_051-48a>¶
　意遂成辛苦句深思而得¶
四聯¶
　第一聯謂之破題如狂風捲浪勢欲滔天第二聯謂¶
　之頷聯第三聯謂之頸聯須字字對第四聯謂之落¶
　句欲如高山放石一去不回¶
取况¶
　詩之取况日月比君后龍天比君位雨露比徳澤雷¶
　霆比刑威山河比邦國隂陽比君臣金石比忠烈松¶
<pb:KR3j0180_WYG_051-48b>¶
　竹比節義鸞鳳比君子燕雀比小人¶
扇對¶
　第一與第三句對第二與第四句對如云去年花下¶
　留連飲暖日夭桃鶯亂啼今日江邊容易别淡烟衰¶
　草馬頻嘶謂之扇對¶
　¶
　¶
　類説卷五十一¶
