# -*- mode: mandoku-view; -*-
#+TITLE: 類說
#+DATE: 2015-08-24 23:26:31.287718
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷十]目錄
<pb:KR3j0180_WYG_010-1a>¶
欽定四庫全書¶
　類説目録¶
　　卷十¶
　　　仇池筆記下¶
　　　　論設醴　　　　　服松脂¶
　　　　孔北海　　　　　梁賈¶
　　　　雞唱　　　　　　王晉卿墨¶
　　　　徐仲車二反　　　論漢武帝¶
<pb:KR3j0180_WYG_010-1b>¶
　　　　硬黄臨二王書　　魯直詩¶
　　　　寳應民　　　　　佛受戒平寃¶
　　　　君謨書　　　　　張子野詩¶
　　　　林檎詩　　　　　鳯咮研¶
　　　　李十八草書　　　楊凝式書¶
　　　　杜甫詩　　　　　與曇秀唱和¶
　　　　文與可詩　　　　論董秦¶
　　　　樂天燒丹　　　　盤游飯骨董羮¶
<pb:KR3j0180_WYG_010-2a>¶
　　　　參寥詩　　　　　煮猪頭頌¶
　　　　&KR2282;草詩　　　　　端午日採艾¶
　　　　治内障眼疾　　　潘谷墨¶
　　　　雪堂義尊　　　　顔魯公臨逸少字¶
　　　　歐公書　　　　　荆公書¶
　　　　真人之心　　　　搬運法¶
　　　　勤修善果　　　　衆狗不悦¶
　　　　三老人問年　　　夢韓魏公¶
<pb:KR3j0180_WYG_010-2b>¶
　　　　真一酒　　　　　法報化三身¶
　　　　蒸豚詩　　　　　儋耳地獄¶
　　　　五穀耗地氣　　　梅詢非君子¶
　　　　吳育不相　　　　時無英雄竪子成名¶
　　　　永洛之役　　　　二李優劣¶
　　　　太尉足香　　　　西征途中詩¶
　　　　招髙麗　　　　　易書論語説¶
　　　　太極真人　　　　論金鹽¶
<pb:KR3j0180_WYG_010-3a>¶
　　　　放生池碑　　　　三駿馬¶
　　　　誦金剛經　　　　神清洞¶
　　　　論杜甫杜鵑詩　　轑釜¶
　　　　論淳于髠　　　　竹雄雌¶
　　　　禁不殺生　　　　廣利王召¶
　¶
　¶
　¶
<pb:KR3j0180_WYG_010-3b>¶
　¶
　¶
　¶
　¶
　¶
　¶
　¶
　類說目録¶
#+PROPERTY: JUAN 卷十
<pb:KR3j0180_WYG_010-4a>¶
欽定四庫全書¶
　類説卷十　　　　　　　　宋　曾慥　編¶
　　仇池筆記下¶
論設醴¶
　楚元王為穆生設醴王戊即位忘設穆生遂謝病去¶
　申公白公留戊稍淫暴二人諫不聽赭衣雜舂於市¶
　申公愧之歸魯而趙綰王臧言於武帝以蒲輪召卒¶
　坐綰賍事病免穆生逺引於未然之前申公眷戀於¶
<pb:KR3j0180_WYG_010-4b>¶
　既然之後謂禍福皆天不可避絶者未必然也¶
服松脂¶
　松脂以真定者為良細布袋盛漬水中沸湯煮之浮¶
　水面者笊&KR0034;掠取投新水乆煮不出者棄不用入白¶
　茯苓末杵羅為末每日取三錢七着口中用少熱水¶
　潄仍如常法揩齒更啜少許熟水熱之仍潄齒牢牙¶
　駐顔烏髭也¶
孔北海¶
<pb:KR3j0180_WYG_010-5a>¶
　王鞏云張安道説蘓子瞻比孔北海諸葛孔明曰孔¶
　明吾豈敢望北海或似之然不至若是之惷也夫孔¶
　明以忠義氣節冠天下其勢足與曹操相輕重决非¶
　兩立者北海以一死捍漢豈所謂輕於鴻毛者何名¶
　為惷哉¶
梁賈¶
　梁民有賈於南者七年而返茹啖海藻呼吸山川之¶
　秀飲泉之香食土之潔泠冷然風氣如在其左右倦¶
<pb:KR3j0180_WYG_010-5b>¶
　遊以歸且謂得道徜徉舊都莫已若也入其家登其¶
　堂視其妻返驚以走妻勞之則曰何關於汝唾而不¶
　顧曰若何足以當我竟逐其妻賈歸三年鄉人憎其¶
　行不與為婚及土地風氣烝變其毛髪啜菽飲水動¶
　搖其肌膚前日之醜稍稍復故於是還其室相待如¶
　初君子謂是行也賈薄於義多矣富易交不常其所¶
　守名教之罪人乃不知學術者蹈而不知恥也交戰¶
　利害之場相靡是非之境往往忠臣為敵國孝子為¶
<pb:KR3j0180_WYG_010-6a>¶
　降虜前後紛紛何獨梁賈也耶¶
雞唱¶
　光黄人二三月羣聚謳歌不中音律宛轉如雞唱耳¶
　與雞人唱漏㣲相似但極鄙野漢官儀宫中不畜雞¶
　汝南出長鳴雞衛士俟於朱雀門外專傳雞唱又應¶
　劭曰今雞鳴歌也晉大康地道記曰後漢衛士習此¶
　曲於闕下歌之今雞唱是也顔師古不攷古本妄破¶
　此説今予所聞豈雞唱之遺音乎土人謂之山歌云¶
<pb:KR3j0180_WYG_010-6b>¶
王晉卿墨¶
　王晉卿遺墨用黄金丹砂墨成價與金等三衢蔡瑠¶
　自烟煤膠外一物不用特以和劑有法甚黑而光殆¶
　不減晉卿胡人謂犀黑暗象白暗可以名墨亦可以¶
　名茶¶
徐仲車二反¶
　徐積字仲車古之獨行於陵仲子不能過然其詩文¶
　則恠而放如玉川子此一反也耳瞶甚畫地為字乃¶
<pb:KR3j0180_WYG_010-7a>¶
　始通終日面壁坐不與人接而四方事無不知此二¶
　反也¶
論漢武帝¶
　治道無足觀者惟踞厠見衛青不冠不見汲黯為可¶
　佳耳若青奴才雅宜䑛痔踞厠見之政其宜也¶
硬黄臨二王書¶
　王㑹稽父子書存於世者葢一二数唐人薛禇之流¶
　硬黄臨倣亦足為貴¶
<pb:KR3j0180_WYG_010-7b>¶
魯直詩¶
　讀黄魯直詩如見魯仲連李太白不敢復論鄙事雖¶
　若不入用亦不無補於世也¶
寳應民¶
　秦大虚言寳應民有以嫁娶㑹客者酒半客一人徑¶
　起出門主人追之客將赴水主人急持之客曰有婦¶
　人以詩召我其詞云長橋直下有蘭舟破月冲烟任¶
　意遊金玉滿堂何所用爭如年少去來休倉惶就之不¶
<pb:KR3j0180_WYG_010-8a>¶
　知其為水也¶
佛受戒平寃¶
　李如損之妹旣笄發病見前世寃對日日笞之遂歸¶
　誠佛法夢中見佛與受戒平遣寃者李因蔬食不嫁¶
君謨書¶
　僕嘗論蔡君謨書為本朝第一議者多以為不然或¶
　謂君謨書為弱殊非知書者若江南李主外勁險而¶
　中實無有此真可謂弱者以李主為勁則宜以君謨¶
<pb:KR3j0180_WYG_010-8b>¶
　為弱¶
張子野詩¶
　筆老妙歌詞乃餘波爾華州西溪云浮萍破處見山¶
　影野艇横來聞草聲和我詩云愁似鰥魚知夜永懶¶
　同蝴蝶為春忙若此之類皆可追配古人而世俗但¶
　稱其歌詞昔周昉畫人物入神氣但知有周昉士女¶
　可謂未見好徳如好色者歟¶
林檎詩¶
<pb:KR3j0180_WYG_010-9a>¶
　子邁㓜作林檎詩云熟顆無風時自落半腮迎日鬬鮮¶
　紅於等輩中號有思致者今已老無他技嘗作酸棗尉¶
　有詩云葉隨流水歸何處牛帶寒鴉過晚村此亦可人¶
鳯咮研¶
　僕好用鳯咮石研論者多異同葢少得真者黯淡灘¶
　石亂之耳唐彦猷以青州紅絲石為佳或云惟堪作¶
　骰盆葢未見佳者¶
李十八草書¶
<pb:KR3j0180_WYG_010-9b>¶
　劉十五論李十八草書謂之鸚哥嬌意謂鸚鵡能言¶
　不過数句大率雜以鳥語十八後稍進以書問僕近¶
　日比舊如何僕答曰可作秦吉了矣¶
楊凝式書¶
　唐末五代文章卑泥字畫從之而楊凝式書筆跡雄¶
　强往往與顔柳相上下今世多稱李建中宋宣獻此¶
　二人書僕所不曉宋寒而李俗殆是浪得名惟蔡君¶
　謨詩書姿格旣髙而學亦至當為本朝第一¶
<pb:KR3j0180_WYG_010-10a>¶
杜甫詩¶
　詩固無敵然自致逺以下句甚村陋也世人雷同不¶
　復譏評過矣然亦不能掩其羙也¶
與曇秀唱和¶
　余在廣陵送客山光寺曇秀作詩云扁舟乘興到山¶
　光古寺臨流勝氣藏慚愧南風知我意吹將草木作¶
　天香余和云閙裏清遊借隙光醉時真境發天藏夢¶
　囬拾得吹來句十里南風草木香¶
<pb:KR3j0180_WYG_010-10b>¶
文與可詩¶
　昔對歐公誦文與可詩云羙人却扇坐羞落庭下花¶
　公云世間元有此句與可拾得爾¶
論董秦¶
　玉川子月蝕詩云嵗星主福禄官爵奉董秦詳味此語¶
　當是無功而享厚禄者董秦李忠臣也天寶末屢戰立¶
　功亦頗知義代宗時吐蕃犯闕徴兵秦即日赴難或¶
　勸擇日答曰君父在難乃擇日耶後汚朱泚偽命誅¶
<pb:KR3j0180_WYG_010-11a>¶
　考其終始非無功而享祿者不知玉川子何以有此¶
　句¶
樂天燒丹¶
　樂天作廬山草堂燒丹欲成而爐鼎敗明日忠州刺¶
　史除書至乃知世間出世間事不兩立也¶
盤遊飯骨董羮¶
　江南人好作盤遊飯鮓脯膾炙無有不埋在飯中里¶
　諺曰掘得窖子羅浮穎老取凡飲食雜烹之名骨董¶
<pb:KR3j0180_WYG_010-11b>¶
　羮詩人陸道士出一聨云投醪骨董羮鍋内掘窖盤¶
　遊飯椀中¶
參寥詩¶
　夜夢參寥携一軸詩見過覺而記其飲茶詩兩句云¶
　寒食清明都過了石泉槐火一時新夢中問火固新¶
　矣泉何故新答曰俗以清明日淘井¶
煮猪頭頌¶
　淨洗鍋淺着水深壓柴頭莫放起黄州賤如土富者¶
<pb:KR3j0180_WYG_010-12a>¶
　不肯食貧者不解煮有時自家打一碗自飽自知君¶
　莫管¶
&KR2282;草詩¶
　杜子美有除&KR2282;草一篇蜀中謂之毛&KR2282;毛芒可畏觸¶
　之如蜂蠆治風疹以此草㸃之一身失去葉背紫者¶
　入藥杜詩註云&KR2282;音潜山韭也¶
端午日採艾¶
　端午日日未出時以意求艾似人者採之以灸殊效¶
<pb:KR3j0180_WYG_010-12b>¶
　一書中見之忘其為何書也艾未有真似人者於明¶
　暗間以意命之而已萬法皆妄無一真者此何疑也¶
治内障眼疾¶
　本草云熟地黄麥門冬車前子相雜治内障服有效¶
　屡試信然其法細搗羅蜜丸如桐子大三藥皆難搗¶
　羅和合異常甘香真竒藥也露蜂房蛇蛻皮亂髪各¶
　燒灰存性取錢七酒服治瘡乆不合¶
潘谷墨¶
<pb:KR3j0180_WYG_010-13a>¶
　墨旣精妙而價不二一日忽取欠墨錢劵焚之飲酒¶
　三日發狂赴井死人下視之趺坐井中尚持数珠也¶
雪堂義尊¶
　元祐中駙馬都尉王晉卿致墨十数品雜研之作数¶
　十字以觀色之淺深若果佳當搗和為一品酒之和¶
　者謂之雪堂義尊今又為雪堂義墨耶¶
顔魯公臨逸少字¶
　顔真卿寫碑惟東方朔畫賛最為清雄後見逸少本¶
<pb:KR3j0180_WYG_010-13b>¶
　乃知魯公字字臨此雖大小相懸而意良是非自得¶
　於書未易為言之也¶
歐公書¶
　歐公用尖筆作方濶字神采秀發膏潤無窮後人見¶
　之如見其清晬豐頰雅趣裕如也¶
荆公書¶
　王荆公書得無法之法然不可學學之則無法僕書¶
　作意求之頗似蔡君謨稍得意則似楊風子更放則¶
<pb:KR3j0180_WYG_010-14a>¶
　似言法華¶
真人之心¶
　道家云心不離田手不離宅又云真人之心若珠在¶
　淵衆人之心若瓢在水¶
搬運法¶
　揚州有武官官二廣十餘年終不染瘴面紅膩腰足¶
　輕快初不服藥惟每日五更起坐兩足相向摩湧泉¶
　無数以汗出為度歐公平日不信仙佛笑人行氣晩¶
<pb:KR3j0180_WYG_010-14b>¶
　年云数年來足瘡一㸃痛不可忍近有一人傳一法¶
　用之三日不覺失去其法垂足坐閉目握固縮穀道¶
　搖颭兩足如蹴毬狀氣即伏氣平復為之日八九得¶
　暇即為乃搬運㨗法也文忠痛已即不廢當有益¶
勤修善果¶
　佛言三千大千世界空華亂起亂滅而况我在此空¶
　華起滅之中寄此須臾貴賤夀夭得失賢愚所計幾¶
　何惟有勤修善果以升神明照遣虚妄以誠知本性¶
<pb:KR3j0180_WYG_010-15a>¶
　最為著身要事也¶
衆狗不恱¶
　惠州市寥落然猶日殺一羊不敢與在官者爭買時¶
　囑屠者買其脊骨間亦有微肉熟煮熱漉井水不熱¶
　則泡不除隨意用酒薄鹽炙㣲焦食之終日摘剔得¶
　㣲肉於牙綮間如食蟹螯三五日一食甚覺有補子¶
　由三年堂庖所食芻豢滅齒而不得骨豈復知此味¶
　乎此雖戲語乃可施用用此法則衆狗不恱矣¶
<pb:KR3j0180_WYG_010-15b>¶
三老人問年¶
　嘗有三老人相遇或問之年其一曰吾年不可計但¶
　憶少時與盤古有中外一曰海水變桑田吾輙下一¶
　籌已滿十屋矣一曰吾所食蟠桃棄其核崑崙之下¶
　今與崑崙齊以予觀之與蜉蝣朝菌何以異哉¶
夢韓魏公¶
　夜夢登合江樓月色如水韓魏公跨鶴來曰被命同¶
　領劇曹故來相報他日北歸中原當不乆也¶
<pb:KR3j0180_WYG_010-16a>¶
真一酒¶
　余在白鶴新居鄧道士忽叩門時已三鼓家人盡寢¶
　月色如霜其後有偉人衣桄榔葉手携斗酒丰神英¶
　發如呂洞賔曰子嘗真一酒乎就坐三人各飲数盃¶
　擊節髙歌合江樓下海風振水大魚皆出袖出一書¶
　授予乃真一法及脩養九事其末云九霞仙人李靖¶
　書既去恍然¶
法報化三身¶
<pb:KR3j0180_WYG_010-16b>¶
　近讀六祖壇經説法報化三身使人心開目明然尚¶
　有一諭眼見是法身能見是報身所見是化身何謂¶
　眼見是法身眼之見性非有非無無眼之人不免見¶
　黑眼睛枯亡見性不滅則是見性不緣眼但無去無¶
　來無起無滅故云眼見是法身何謂能見是報身見¶
　性雖存眼根不具則不能見若安養其根不為物障¶
　常使光明洞徹見性乃全故云能見是報身何謂所¶
　見是化身性根既全一彈指頃千變萬化縱横變滅¶
<pb:KR3j0180_WYG_010-17a>¶
　俱是妙用故云所見是化身¶
蒸豚詩¶
　王中令旣平蜀饑甚入一村寺僧醉甚箕踞公欲斬¶
　之僧應對不懼公竒之公求蔬食云有肉無蔬餽蒸¶
　猪頭甚美公喜問止能飲酒食肉耶為有他技也僧¶
　言能詩公令賦蒸豚立成云嘴長毛短淺含臕乆向¶
　山中食藥苖蒸處已將蕉葉裹熟時兼用杏漿澆紅¶
　鮮雅稱金盤飣熟軟真堪玉箸挑若把羶根來比並¶
<pb:KR3j0180_WYG_010-17b>¶
　羶根自合吃藤條公大喜與紫衣師號¶
儋耳地獄¶
　儋耳城西民處子病死兩日復生云黄昏有人引至¶
　官府簾下言誤追庭下一吏云無罪可放還見獄在¶
　窖中繫者皆儋人僧尼十六七有一嫗身皆黄毛如¶
　驢馬械而坐處子識之儋僧之室也又一僧死二年¶
　其家方大祥有人持盤飡及数千至付僧僧持数百¶
　饋門者及持飯入門繫者紛爭取其飯僧所食無幾¶
<pb:KR3j0180_WYG_010-18a>¶
　又一僧至見者皆擎跪作禮僧曰此人可差人送還¶
　處子驚悟是僧豈所謂地藏菩薩者耶¶
五穀耗地氣¶
　吾昔有田在蘄水僅種一斗得稻十斛問其故云連¶
　山皆野草散水不生五穀地氣不耗故發如此以是¶
　知五穀耗地氣為最甚王莽末天下旱蝗黄金一斤¶
　易米一斗至建武二年野穀旅生野蠶成繭五年漸少¶
　而農事益脩葢久不生穀地氣亡所耗藴蓄日乆發¶
<pb:KR3j0180_WYG_010-18b>¶
　而為野蠶旅穀地不生草木者多産金錫亦其理也¶
梅詢非君子¶
　真宗時或薦梅詢者上曰李伉言其非君子時伉之¶
　沒二十年矣歐公嘗問蘇子容宰相沒二十餘年能¶
　使人主追信其言者以何道子容曰無心故耳¶
吳育不相¶
　陳執中罷相仁宗問誰可代卿者執中舉吳育上即¶
　召之㑹乾元節宴育偶醉坐睡忽驚顧撫床呼其從¶
<pb:KR3j0180_WYG_010-19a>¶
　者上愕然即除西京留臺執中雖俗吏亦可賢也育¶
　之不相命矣晚節有心疾亦難大用¶
時無英雄竪子成名¶
　先友史經臣曰阮藉登廣武而嘆曰時無英雄竪子¶
　成名葢謂沛公為竪子乎曰非也傷時無劉項竪子¶
　指晉魏間人耳李太白登廣武詩曰沈酒呼竪子狂¶
　言非至公乃知太白亦誤認嗣宗與先友無異嗣宗¶
　雖放蕩本有志於世者晉魏間多故一放於酒耳何¶
<pb:KR3j0180_WYG_010-19b>¶
　至以沛公為竪子乎¶
永樂之役¶
　張舜民云永樂之役李舜舉徐禧李稷皆在虜中上¶
　以手詔賜西人云若能保全吏士當盡復侵地詔未¶
　至而舜舉等已死聖意可謂重一士而輕千里惜此¶
　等不被其賜也哀哉¶
二李優劣¶
　中官李舜舉死於永樂將死以故紙半幅書曰臣舜¶
<pb:KR3j0180_WYG_010-20a>¶
　舉死無所恨但願陛下勿輕此賊使黠者間走以聞¶
　時李稷亦將死書紙尾曰臣稷死上為一慟然二人¶
　優劣賢不肖已可見矣¶
太尉足香¶
　方李憲用事士大夫或奴事之穆衍孫路至為執袍¶
　𢃄王中正盛時俞充令妻執板以侑酒彭孫本一刼¶
　盜招出氣陵公卿韓持國至詣其第出妓飲酒酣慢¶
　持國持國不敢對然嘗為李憲濯足曰太尉足何香¶
<pb:KR3j0180_WYG_010-20b>¶
　也憲以足踏其頭曰奴諂不太甚乎孫在許下私招¶
　逃軍三百人役之予時將乞許覬至郡考實斬訖乃¶
　奏㑹除潁而止¶
西征途中詩¶
　張舜民通練西事稍能詩從髙遵裕西征回途中作¶
　詩曰靈州城下千株柳總被官軍砍作薪他日陽闗¶
　歸去後將何扳折贈行人青岡峽裏韋州路十去從¶
　軍九不回白骨似山山似雪將軍莫上望鄉臺為李¶
<pb:KR3j0180_WYG_010-21a>¶
　察所奏貶郴州監税舜民云官軍圍靈武不下糧盡¶
　而返西人城上問官軍漢人瓦擦否答曰瓦擦城上¶
　皆笑瓦擦者慚惶也¶
招髙麗¶
　王炳之言昔為宻院檢詳見髙麗公案始因張誠一¶
　使契丹於軍帳中見髙麗人私語本國主向慕中國¶
　之意歸而奏之先帝始有招徠之意樞宻使呂公弼¶
　迎合親書扎子乞招迎遂命發運使羅極遣商人招¶
<pb:KR3j0180_WYG_010-21b>¶
　之天下知罪極而不知罪公弼如誠一葢不足道也¶
　矣¶
易書論語説¶
　孔壁汲冡竹簡科斗皆漆書也終於蠧壊漢編鐘石¶
　鼓益堅古人為不朽之計至矣然其妙意所以不墜¶
　者特以人傳之耳易言神而明之存乎其人吾作易¶
　書傳論語説亦粗備矣嗚呼又何以多為¶
太極真人¶
<pb:KR3j0180_WYG_010-22a>¶
　東海徐則隠居天台絶粒養性太極真人徐君降曰¶
　汝年八十當為王者師然後得道晉王廣聞名召之¶
　則曰吾今年八十三王來召我徐君之言驗矣遂詣¶
　揚州王請授道辭以時日不利後数日死道路皆見¶
　其徒歩還山云得放還乃取經書分遺弟子而去旣¶
　而䘮至衆以為髙世之人義不為帝所汚不肯傳道¶
　而死徐君之言聊以避禍豈所謂危行言遜者耶不¶
　然煬帝之行鬼所唾也而太極真人豈置之牙齒間¶
<pb:KR3j0180_WYG_010-22b>¶
　哉¶
論金鹽¶
　王莽敗時省中黄金三十萬斤陳平用四萬斤間楚¶
　董卓郿塢金亦多其餘賜三五十斤者不可勝数近¶
　世金不以斤計雖人主未有以百金與人者何古多¶
　而今少也鑿山披沙無虚日金為何往哉頗疑寳貨¶
　神變胡可不知復歸山澤耶嘗聞鹽亦然峽中大寧¶
　監煎鹽日有定数若大商覆舟則鹽数頓增乃知尋¶
<pb:KR3j0180_WYG_010-23a>¶
　常便液之出不拘逺近皆歸本源也¶
放生池碑¶
　湖州有放生池碑載其所上肅宗表云一日三朝大¶
　明君子之孝問安視膳不改家人之禮魯公知肅宗¶
　有愧於此乎孰謂公區區於放生哉¶
三駿馬¶
　唐李將軍司訓作明皇摘𤓰圖嘉陵山水帝乘驃起¶
　三駿與諸王嬪御十数騎出飛仙嶺下初見平陸馬¶
<pb:KR3j0180_WYG_010-23b>¶
　皆若驚而帝馬見小橋不進止作此狀不知三駿為¶
　何今乃見岑參詩有衛馬赤驃歌云赤驃胡騶金剪¶
　刀平湖剪出三駿髙乃知唐御馬多剪治而三駿其¶
　飾也¶
誦金剛經¶
　近嵗有人取銀鑛至深處聞人誦經聲發之得一人¶
　云吾亦取鑛者以山壊不得出居此不知幾年平生¶
　誦金剛經嘗以經自隨每有饑渴之心則有人自臍¶
<pb:KR3j0180_WYG_010-24a>¶
　下以餅餌遺之殆此經變現也道家言守一若饑一¶
　與之糧若渴一與之漿此人豈得所謂一者乎¶
神清洞¶
　曹渙遊嵩山中途道士坐於石上喚曰汝非蘇轍之¶
　壻曹渙乎顧其侣曰何人曰老劉道士寓此未嘗與¶
　人語道士曰蘇軾歐陽永叔門人汝以永叔為何等人¶
　渙曰文章忠義為天下第一道士曰世所知者如是¶
　而已我永叔同年也此袍得之永叔葢嘗破而不補¶
<pb:KR3j0180_WYG_010-24b>¶
　未嘗垢而洗也近得書甚安汝豈不知神清洞乎汝與¶
　我以某年某月某日同集某處我當年以某月日化¶
　於石上復坐不復語渙亦行入山果如期化於石上¶
論杜甫杜鵑詩¶
　南都王誼伯謂杜子美詩歴五季兵火多舛缺且如¶
　西川有杜鵑東川無杜鵑涪萬無杜鵑雲安有杜鵑¶
　葢是題下註斷自我昔遊錦城為首句誼伯為誤矣¶
　子美詩備諸體豈可以文害辭詞害意耶原其意類¶
<pb:KR3j0180_WYG_010-25a>¶
　皆有感亦詩之比興離騷之義歟按博物志杜鵑生子¶
　寄之他巢百鳥為飼之江東所謂杜宇昔為蜀帝王化¶
　禽飛去舊城荒也禽鳥至㣲知有尊故子美云重是古¶
　帝魂又曰禮若奉至尊譏當時刺史有不禽鳥若也¶
　明皇以後天歩多棘刺史能造次不忘君者可數也¶
　嚴武在蜀賦歛刻剝實資中原是西川有杜鵑耳其¶
　廢王命擅軍旅絶貢賦如克遜在梓州為朝廷憂是¶
　東川無杜鵑耳涪萬雲安刺史㣲不可考凡承君者¶
<pb:KR3j0180_WYG_010-25b>¶
　為有也懐二者為無也誼伯又云子美不應叠用韻¶
　子美自我作古叠韻何害於詩¶
轑釜¶
　髙祖㣲時過其丘嫂食嫂厭叔與客陽為羮盡轑釜¶
　由是絶嫂及立齊太子而伯子獨不得侯太上皇以¶
　為言髙祖曰非敢忘也為其母不長者封羮頡侯髙¶
　祖號大度不記人過然不置轑釜之怨獨不畏太上¶
　皇記分盃之語乎¶
<pb:KR3j0180_WYG_010-26a>¶
論淳于髠¶
　淳于髠一斗亦醉一石亦醉於州閭之間男女雜坐¶
　幾於亂矣何諷之有葢有㣲意以多少知無常知飲¶
　酒之非我觀變識妄平生之嗜亦少衰矣是以託於¶
　放蕩之言而能規荒主長夜之飲世未有識其趣者¶
竹雄雌¶
　竹有雄雌雌者多笋故種竹當種雌自根而上至梢¶
　一節發者為雌物無逃於隂陽信哉¶
<pb:KR3j0180_WYG_010-26b>¶
禁不殺生¶
　予少不殺未能斷也近年始能不殺猪羊性嗜蟹每¶
　見餉者皆放之江中雖知無活理庶幾求一活使不¶
　活亦愈於烹煎也親遭患難不異鷄鴨之在庖厨不¶
　忍以口腹之故使有生之類受無量怖苦爾猶恨未¶
　能忘味食自死物也¶
廣利王召¶
　予一日醉眠有魚頭鬼身者自海中來云廣利王請¶
<pb:KR3j0180_WYG_010-27a>¶
　端明予被褐履草黄冠而去亦不知身歩入水中但¶
　聞風雷聲有頃豁然明白真所謂水晶宫殿也其下¶
　驪目夜光文犀尺璧南金火齊不可仰視珊瑚琥珀¶
　不知幾多也廣利佩劔冠服而出從二青衣予曰海¶
　上逐客重煩邀命有頃東蓬真人南溟夫人造焉出¶
　鮫綃丈餘命予題詩予賦曰天地雖虚廓惟海為最¶
　大聖王皆祀事位尊河伯拜祝融為異號恍惚聚百¶
　恠二氣變流光萬里風雲快靈旗搖虹纛赤虬噴滂¶
<pb:KR3j0180_WYG_010-27b>¶
　湃家近玉皇樓彤光照無界若得月明珠可償逐客¶
　債寫竟進之有鱉相公言蘇軾不避忌諱祝融字犯¶
　王諱王大怒予退而嘆曰到處被鱉相公敗壊¶
　¶
　¶
　¶
　¶
　類說卷十¶
