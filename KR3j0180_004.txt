# -*- mode: mandoku-view; -*-
#+TITLE: 類說
#+DATE: 2015-08-24 23:26:31.158436
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷四]目錄
<pb:KR3j0180_WYG_004-1a>¶
欽定四庫全書¶
　類説目録¶
　　卷四¶
　　　西京雜記¶
　　　　綈几　　　　　　　常滿燈¶
　　　　七夕穿針　　　　　九枝燈¶
　　　　珠襦玉匣　　　　　菊酒¶
　　　　飲酎　　　　　　　連枝草¶
<pb:KR3j0180_WYG_004-1b>¶
　　　　遠方異果　　　　　紫泥璽室¶
　　　　寳跗　　　　　　　金彄環¶
　　　　吉光裘　　　　　　金屋貯阿嬌¶
　　　　玉搔頭　　　　　　嵗星不見十八年¶
　　　　吞文石　　　　　　龍生九子¶
　　　　相憐愛　　　　　　竹下圍棋卜¶
　　　　九逸　　　　　　　戲象¶
　　　　東閣三館　　　　　寧逢惡賓無逢故人¶
<pb:KR3j0180_WYG_004-2a>¶
　　　　佳城　　　　　　　蛟龍入懐¶
　　　　字挾風霜　　　　　塵落帽飛¶
　　　　鷫鸘裘　　　　　　白頭吟¶
　　　　作美人賦　　　　　夢黄衣翁¶
　　　　枚馬文章　　　　　此中多有¶
　　　　目瞤得酒食　　　　算術¶
　　　　乳母告急　　　　　五侯鯖¶
　　　　金彈丸　　　　　　懐鈆提槧¶
<pb:KR3j0180_WYG_004-2b>¶
　　　　單鵠寡鳬　　　　　夢白鳳¶
　　　　蒲桃錦散花綾　　　讀賦千首¶
　　　　至誠金石為開　　　三雲殿¶
　　　　金衣菊裳　　　　　凋胡¶
　　　　幽王冢¶
　　　兩京雜記¶
　　　　病坊　　　　　　　紗籠中人¶
　　　　則天改新字　　　　㝠間列榜¶
<pb:KR3j0180_WYG_004-3a>¶
　　　　念珠㕔　　　　　　佛袍集¶
　　　秦京雜記¶
　　　　唱杖　　　　　　　佛牙¶
　　　　報羅使　　　　　　繩橛之戲¶
　　　　内人科　　　　　　音聲樹¶
　　　　漢陂　　　　　　　石橋上卜行馬¶
　　　　壓驚錢　　　　　　市語¶
　　　　雞粟　　　　　　　隨駕老鵶¶
<pb:KR3j0180_WYG_004-3b>¶
　　　番禺雜記¶
　　　　五羊　　　　　　　火宅僧¶
　　　　雷藏　　　　　　　雷郎¶
　　　　㸔潮　　　　　　　歌堂¶
　　　　臘一伏二　　　　　水醫¶
　　　　盪風　　　　　　　占卜¶
　　　　瘴母　　　　　　　鬼市¶
　　　　諱虀　　　　　　　以玉抵鵲¶
<pb:KR3j0180_WYG_004-4a>¶
　　　　鱟帆　　　　　　　鍊風¶
　　　　沓潮　　　　　　　潮田¶
　　　　天蛤　　　　　　　稻孫¶
　　　　合歡菜　　　　　　魚子草¶
　　　　競火樹¶
　　　大業雜記¶
　　　　船脚　　　　　　　沉香堂¶
　　　　圖經　　　　　　　四時飲¶
<pb:KR3j0180_WYG_004-4b>¶
　　　　五香飲　　　　　　芝草¶
　　　玉箱雜記¶
　　　　二龍　　　　　　　繡虎¶
　　　　伏鸞隱鵠　　　　　擲玊於門¶
　　　　無愁酒　　　　　　三榮三悴¶
　　　　藏鈎¶
　　　青箱雜記¶
　　　　魏野獻詩　　　　　藥名詩¶
<pb:KR3j0180_WYG_004-5a>¶
　　　　下觀楊子小　　　　五更三七上八¶
　　　　官職是國家底　　　馮道詩(論馮/道附)¶
　　　　上夀失容　　　　　張齊賢詩¶
　　　　望火馬日遊神　　　香印¶
　　　　避諱　　　　　　　父名岳不聽樂¶
　　　　諱取枉法贓　　　　㸔尚書詩¶
　　　　水津為步　　　　　村市為虚¶
　　　　痎市　　　　　　　秀才可低處過¶
<pb:KR3j0180_WYG_004-5b>¶
　　　　斫頭留項在裏　　　舌上有毛¶
　　　　論相　　　　　　　心相¶
　　　　識貴人　　　　　　武有之德禹别之州¶
　　　　文章有館閣氣　　　文章官様¶
　　　　論富貴　　　　　　集句¶
　　　　文公謝啓　　　　　復本姓謝啓¶
　　　　文莊詩　　　　　　喜遷鸎詞¶
　　　　淮隂廟詩　　　　　老兒詩五十韻¶
<pb:KR3j0180_WYG_004-6a>¶
　　　　詩有障礙　　　　　吟詩見志¶
　　　　詩䜟　　　　　　　白孟二詩¶
　　　　牡丹不成一事　　　求食¶
　　　　三臺　　　　　　　驛劵¶
　　　　繁臺　　　　　　　惠崇詩¶
　　　　立程嬰杵臼廟　　　臨終偈¶
　　　　張方平偈　　　　　訪荷澤像¶
　　　　裴晉公賦　　　　　范文正賦¶
<pb:KR3j0180_WYG_004-6b>¶
　　　　王沂公賦　　　　　宫詞¶
　¶
　¶
　¶
　¶
　¶
　¶
　類説目録¶
#+PROPERTY: JUAN 卷四
<pb:KR3j0180_WYG_004-7a>¶
欽定四庫全書¶
　類説卷四　　　　　　　　宋　曾慥　編¶
　　西京雜記¶
綈几¶
　漢制天子玊几冬加綈錦謂之綈几以象牙為火籠¶
　以酒為書滴以玊為研皆取其不氷夏設羽扇又設¶
　繒扇¶
常滿燈¶
<pb:KR3j0180_WYG_004-7b>¶
　長安巧工丁緩為常滿燈七龍五鳳雜以芙蕖又作¶
　被中香爐機環轉運四周而爐體常平又作七輪大¶
　扇一人運之滿堂寒顫¶
七夕穿針¶
　漢宫七夕穿針皆㑹于開襟樓針皆七孔¶
九枝燈¶
　秦咸陽有青玊九枝燈下有蟠龍燃則鱗甲皆動項¶
　羽入闗取之¶
<pb:KR3j0180_WYG_004-8a>¶
珠襦玉匣¶
　漢制諸陵皆珠&KR0237;玉匣形如鎧甲連以金縷武帝匣¶
　上仍刻蛟龍¶
菊酒¶
　漢俗九日佩茱萸房餌蓬餌飲菊酒其法以菊雜黍¶
　米釀酒封室中至來嵗重陽日開¶
飲酎¶
　漢制宗廟八月飲酎用九醖酒¶
<pb:KR3j0180_WYG_004-8b>¶
連枝草¶
　樂遊𫟍自生玫瑰樹樹下多苜蓿一名懐風又曰光¶
　風風在其間常蕭蕭然日照其花光采茂陵人謂之¶
　連枝草¶
遠方異果¶
　瑰栗文杏緗核桃青房李皆逺方異果植之上林¶
紫泥璽室¶
　漢中書以武都紫泥為璽室皆緑綈其上¶
<pb:KR3j0180_WYG_004-9a>¶
寳跗¶
　進御筆管以錯寳跗間以璧玉翠羽之飾¶
金彄環¶
　戚夫人善為翹袖折腰之舞歌出塞入塞望歸之曲¶
　又以百鍊金為彄環照見指骨上惡之以賜侍兒鳴¶
　玊耀玉等¶
吉光裘¶
　武帝時西域獻吉光裘入水不濡異國獻短人東方¶
<pb:KR3j0180_WYG_004-9b>¶
　朔問曰巨靈如何叛阿母今健否¶
金屋貯阿嬌¶
　武帝為太子方數嵗陳長主欲以女配帝曰阿嬌好¶
　否帝曰若得阿嬌當以金屋貯之主喜即以配帝阿¶
　嬌陳后小字也¶
玊搔頭¶
　武帝過李夫人賜玊簮搔頭又賜象牙簟¶
嵗星不見十八年¶
<pb:KR3j0180_WYG_004-10a>¶
　東方朔臨終曰天下無知我者惟厯官大任公知之¶
　帝召問之曰嵗星不見十八年此夕方出¶
吞文石¶
　𢎞成子少有人授以文石大如燕卵吞之心識開悟¶
　遂為通儒後病吐石出以授弟子五鹿充宗亦為碩¶
　學¶
龍生九子¶
　瓠子初决有蛟龍從九子自决口逆上濺波流沬數¶
<pb:KR3j0180_WYG_004-10b>¶
　里¶
相憐愛¶
　漢宫七夕臨百子池以五色縷相覊謂之相憐愛¶
竹下圍棋卜¶
　八月四日竹下圍棋卜勝者終年有福不勝者有疾¶
九逸¶
　文帝在代邸有良馬九匹號九逸如赤電鱗駒紫燕¶
　騮緑螭驄之類¶
<pb:KR3j0180_WYG_004-11a>¶
戲象¶
　鞠道龍古有黄公術能制虎又能立興雲霧坐變山¶
　河後衰老飲酒無度術不能神為虎所食故三輔間¶
　以為戲象¶
東閣三館¶
　公孫𢎞為相開東閣分三館一曰欽賢以待大賢次¶
　曰翹材以待大才次曰接士以待國士¶
寧逢惡賔無逢故人¶
<pb:KR3j0180_WYG_004-11b>¶
　公孫𢎞食故人髙賀以脱粟飯覆以布被賀曰何用¶
　故人富貴為脱粟布被我自有之𢎞内廚五鼎外膳¶
　一餚詐也𢎞曰寧逢惡賔無逢故人¶
佳城¶
　滕公往東都出門馬鳴跼不進跑地成坎公命掘之¶
　得石槨銘文古異叔孫通曰科斗書也文曰佳城鬱¶
　鬱三千年見白日吁嗟滕公居此室公歎曰天也某¶
　死其安此乎後葬其地¶
<pb:KR3j0180_WYG_004-12a>¶
蛟龍入懐¶
　董仲舒夢蛟龍入懐乃作春秋繁露¶
字挾風霜¶
　淮南王安著鴻烈云字中皆挾風霜¶
塵落帽飛¶
　東方朔每嘯塵落帽飛¶
鷫鸘裘¶
　司馬相如與文君乆益貧以所著鷫鸘裘貰酒¶
<pb:KR3j0180_WYG_004-12b>¶
白頭吟¶
　相如欲聘茂陵人女為妾文君作白頭吟以自絶相¶
　如乃止¶
作美人賦¶
　文君眉色不加黛飾如望逺山臉際常若芙蓉肌膚¶
　如脂長卿素有消渴疾作美人賦以自刺卒以此疾¶
　死文君為誄傳於世¶
夢黄衣翁¶
<pb:KR3j0180_WYG_004-13a>¶
　相如將獻賦未知所為夢一黄衣翁曰可為大人賦¶
　遂作之¶
枚馬文章¶
　枚臯文敏時有累句長卿淹遲首尾温麗故知疾行¶
　無善迹矣揚雄曰軍旅之際飛書馳檄用枚臯廊廟¶
　之中高文大册用相如¶
此中多有¶
　惠莊與朱雲論辨口吃不能對指其胸曰口雖不能¶
<pb:KR3j0180_WYG_004-13b>¶
　劇談而此中多有¶
目瞤得酒食¶
　陸賈云目瞤得酒食燈花得錢財鵲噪行人至蜘蛛¶
　集百事喜¶
算術¶
　嵩真曹元理並喜算術真自算年七十三正月二十¶
　五日晡時死至二十四日晡時死其妻曰見真長下¶
　一算慮别有㫖故不言果差一日死有遺恨矣陳廣¶
<pb:KR3j0180_WYG_004-14a>¶
　漢貯米二囷請元理計其數元理取食箸作數轉曰¶
　各若干開囷校之東則數同西差一升有死䑕焉元¶
　理慚曰不知䑕之非米不如剥面皮矣他日元理詣¶
　廣漢設食甚薄廣漢曰有倉卒客無倉卒主人元理¶
　以七箸算曰俎上蒸㹠廚中荔枝何不設廣漢大驚¶
乳母告急¶
　武帝欲殺乳母告急於東方朔朔曰汝臨去但屢顧¶
　我當設竒激之乳母如所教朔在帝側曰汝宜速去¶
<pb:KR3j0180_WYG_004-14b>¶
　帝今已大豈念汝乳哺時耶帝乃舍之¶
五侯鯖¶
　五侯不相能賓客不得來徃婁䕶傅㑹各得其歡心¶
　競致竒膳䕶合以為鯖世稱五侯鯖以為竒味¶
金彈丸¶
　韓嫣好挾彈以金為丸日失數百當時語曰苦饑寒¶
　逐金丸¶
懐鈆提槧¶
<pb:KR3j0180_WYG_004-15a>¶
　揚雄懐鈆提槧從計吏訪四方語作方言¶
單鵠寡鳬¶
　劉道彊善琴為單鵠寡鳬之弄聴者悲不自勝¶
夢白鳳¶
　揚雄作太𤣥夢白鳳凰集其上嘗云長卿賦不似從¶
　人間來其友曰何如其佳曰合纂組以成文列錦繡¶
　以成質遂為合組之歌列錦之賦¶
蒲桃錦散花綾¶
<pb:KR3j0180_WYG_004-15b>¶
　霍光妻遺淳于衍蒲桃錦散花綾五十疋綾出鉅鹿¶
　陳寳光家霍顯召入其第作之六十日成一疋疋直¶
　萬錢又與珠排金錢為起第宅奴婢不可勝數衍曰¶
　吾為爾成何功而報我若是哉(淳于衍女醫也光妻/使以毒藥殺許后者)¶
　(後皆誅滅/連数千家)¶
讀賦千首¶
　或問揚雄為賦雄曰讀賦千首乃能為之¶
至誠金石為開¶
<pb:KR3j0180_WYG_004-16a>¶
　李廣獵北平見卧虎一矢而斃他日又見卧虎射之¶
　矢飲羽進而視之乃石退而更射鏃破簳折而石不¶
　傷葛洪以問揚雄曰至誠則金石為開洪曰昔有遊¶
　東海者遇風漂船至一孤洲植纜登洲煮食食未熟¶
　而舟沒洲乃大魚吸波吐浪而去又陳縞入山采薪¶
　見墓前石馬謂鹿也斧缺柯折石馬不傷兩者亦至¶
　誠何金石所感偏乎雄無以應之¶
三雲殿¶
<pb:KR3j0180_WYG_004-16b>¶
　成帝設雲帳雲幄雲幕於甘泉紫殿世謂之三雲殿¶
金衣菊裳¶
　黄鵠下太液歌曰黄鵠飛兮下建章金為衣兮菊為¶
　裳¶
凋胡¶
　顧翺事母至孝母好食凋胡飯雕胡菰之有米者也¶
幽王冡¶
　幽王冢羨門甚大百餘尸枕藉唯一男子形色如生¶
<pb:KR3j0180_WYG_004-17a>¶
　　兩京雜記¶
病坊¶
　祕書省監號宰相病坊少府號給舍病坊丞大著號¶
　省郎病坊祕書郎及小著號察官病坊¶
紗籠中人¶
　李藩未第時有僧告曰公是紗籠中人藩問其故曰¶
　凡宰相㝠司必立其像以紗籠䕶之後果至台輔¶
則天改新字¶
<pb:KR3j0180_WYG_004-17b>¶
　則天好改新字有言國中有或或者惑也乞以武鎮¶
　之乃改作&KR0146;復言武在口中與囚何異乃改作&KR0146;¶
㝠間列榜¶
　崔紹暴卒復生見㝠間列榜備書人姓名將相列金¶
　榜其次列銀榜州縣小官並列長鐵榜¶
念珠㕔¶
　京兆士曹判案至一百八道謂之念珠㕔¶
佛袍集¶
<pb:KR3j0180_WYG_004-18a>¶
　張田古謂同僚曰比買得僧孺集葢謂牛僧孺也同¶
　僚曰某亦得佛袍集¶
　　秦京雜記¶
唱杖¶
　開元格律應科責人惟守令許唱杖他官不許¶
佛牙¶
　京城五寺有佛牙右街總持寺左街安國寺崇聖寺¶
　薦福寺瑞聖寺次第設齋多至半月至七八日皆遣¶
<pb:KR3j0180_WYG_004-18b>¶
　使賜香都人大集¶
報羅使¶
　進士放榜後至春闗前須有一人謝世名報羅使言¶
　報大羅天也¶
繩橛之戲¶
　寒食節内僕司車與諸軍使為繩橛之戲合車轍道¶
　兩頭打大橛張繩橛上髙二尺許須𦂳榜定駕車盤¶
　轉碾輪於繩上過不失者勝落輪繩下者輸皆裝飾¶
<pb:KR3j0180_WYG_004-19a>¶
　車牛賭物動以千計¶
内人科¶
　咸陽舊牆内謂之内人科(一作/斜)宫人死者葬之長二¶
　三里風雨聞歌哭聲¶
音聲樹¶
　都省後都堂門外大槐樹謂之音聲樹欲除拜僕射¶
　此槐必有聲如歌曲¶
漢陂¶
<pb:KR3j0180_WYG_004-19b>¶
　漢陂以魚美得名¶
石橋上卜行馬¶
　京兆尹新上者吏多於石橋上看行馬以卜其行事¶
　若上橋馬行速此尹必善若馬行澁此尹必嚴惡甚¶
　驗¶
壓驚錢¶
　李藹為尹故事延英中謝閣門等諸司事例共用三¶
　千緡以公使錢充藹至見在纔數緡問吏何以取足¶
<pb:KR3j0180_WYG_004-20a>¶
　吏請問捕賊官韓銖銖曰此易耳請來日排衙拖拽¶
　銖於庭問西市波斯客與漢客交雜乆而乃釋之藹¶
　儒者不測其由翌日如言責銖銖出蕃商二百許家¶
　各送壓驚錢凡得數千緡乃以三千緡供庫贏餘甚¶
　多¶
市語¶
　長安市人語各不同有葫蘆語鏁子語紐語練語三¶
　摺語通名市語¶
<pb:KR3j0180_WYG_004-20b>¶
雞粟¶
　大赦樹金雞雞口銜勝宣政衙鼓樓司雞唱六人至¶
　日同以索上雞竿爭口中勝爭得者月給俸三石謂¶
　之雞粟¶
隨駕老鵶¶
　行幸及内宴常有群鵶翔集謂之隨駕老鵶後以弓¶
　矢彈去¶
　　番禺雜記¶
<pb:KR3j0180_WYG_004-21a>¶
五羊¶
　番禺二山名廣州昔有五仙騎羊而至遂名五羊¶
火宅僧¶
　僧之有室家謂之火宅僧¶
雷藏¶
　村民鑿山為穴以多品供雷冀雷享之名曰雷藏¶
雷郎¶
　民家女或為神所依即呼為雷郎得子曰雷子¶
<pb:KR3j0180_WYG_004-21b>¶
看潮¶
　番禺令初到三日謁潮神看㡬神知在任㡬年其人¶
　善政即洋洋而上徐徐而下其數多至七¶
歌堂¶
　南人尚鄉歌每集一處共歌號歌堂¶
臘一伏二¶
　嶺表所重之節臘一伏二冬三年四¶
水醫¶
<pb:KR3j0180_WYG_004-22a>¶
　殺牛祭鬼治病名毛藥每熱病作以水自首淋之名¶
　水醫¶
盪風¶
　廣俗未見妻之父母所嫁女先飲一大杯謂之盪風¶
占卜¶
　嶺表占卜甚多䑕卜箸卜牛卜骨卜田螺卜雞卵卜¶
　篾竹卜俗鬼故也¶
瘴母¶
<pb:KR3j0180_WYG_004-22b>¶
　或見物自空而下始如彈丸漸如車輪遂四散人中¶
　之即病謂之瘴母¶
鬼市¶
　海邉時有鬼市半夜而合雞鳴而散人從之多得異¶
　物¶
諱虀¶
　容州好食虀土人以為諱或云以蚯蚓為之¶
以玉抵鵲¶
<pb:KR3j0180_WYG_004-23a>¶
　黎洞之人以香代爨荆山之下以玊抵鵲¶
鱟帆¶
　鱟背上有骨如扇乘風而行名鱟帆其衆如簰筏名¶
　鱟簰¶
鍊風¶
　颶風將發有㣲風細雨先緩後急謂之鍊風又有石¶
　尤風亦颶之類¶
沓潮¶
<pb:KR3j0180_WYG_004-23b>¶
　早潮下晚潮上兩水相合謂之沓潮¶
潮田¶
　以潮水溉田名潮田¶
天蛤¶
　天蛤大如田蛤每大雪從空而下名天蛤¶
稻孫¶
　稻經穫再生者名稻孫¶
合歡菜¶
<pb:KR3j0180_WYG_004-24a>¶
　葉如指甲每節四葉相對夜合書開名合歡菜¶
魚子草¶
　溪湖中草上多魚子收草曝乾春水種之池中須臾¶
　化成魚¶
競火樹¶
　有草名競火樹言火不能燒多植以厭火又曰火河¶
　言若河隔火¶
　　大業雜記¶
<pb:KR3j0180_WYG_004-24b>¶
船脚¶
　煬帝幸江都自洛口御龍舟髙四十五尺濶五十尺¶
　長二百尺分四重上一重有殿堂次一重有一百六¶
　十房下二重安内侍及船脚船脚即水工之名¶
沉香堂¶
　楊素東都起宅窮極奢巧中起沉香堂既成閉之三¶
　日後開則四壁皆洒新血腥氣觸人¶
圖經¶
<pb:KR3j0180_WYG_004-25a>¶
　煬帝令杜寳修水室圖經十五卷以上已日㑹羣臣¶
　於曲水有神龜負八卦黄龍負圖黄魚雙躍白魚入¶
　舟吕望釣磻溪金人捧劍周處斬蛟許由洗耳莊周¶
　觀魚屈原沈湘凡七十二事皆刻木為之¶
四時飲¶
　謝諷造四時飲春以桃夏以酪秋以蓮實冬以枸杞¶
五香飲¶
　仁夀間籌禪師造五色飲以扶桑葉為青飲拔揳棖¶
<pb:KR3j0180_WYG_004-25b>¶
　為赤飲酪漿為白飲烏梅為𤣥飲江䇠為黄飲䇠音¶
　桂又以沉丁澤蘭甘松為五香飲¶
芝草¶
　東都生芝狀如樓闕又或如出字者¶
　　玉箱雜記¶
二龍¶
　蔡邕崔寔號並鳳寔又與許受號二龍王仲宣號泥¶
　下潛蛙¶
<pb:KR3j0180_WYG_004-26a>¶
繡虎¶
　曹植七步成章號繡虎¶
伏鸞隠鵠¶
　鄧艾號伏鸞陸雲號隠鵠¶
擲玊於門¶
　李盛作安南太守夢人擲玉於門盛曰門玊閏字也¶
　必有榮閏果暴富貴¶
無愁酒¶
<pb:KR3j0180_WYG_004-26b>¶
　漢武作無愁酒飲之令人無憂¶
三榮三悴¶
　晉揚都城北角有槐木一日之間三榮三悴¶
藏鈎¶
　鈎弋夫人手拳而國色世作藏鈎戲因此¶
　　青箱雜記¶
魏野獻詩¶
　王文公旦相真宗近二十年處士魏野獻詩太平宰¶
<pb:KR3j0180_WYG_004-27a>¶
　相年年出君在中書十四秋西祀東封俱已畢可能¶
　來伴赤松遊歐陽公撰旦神道碑銘曰國有大事事¶
　有大疑匪卜匪筮公為蓍龜真宗常倚旦决事故也¶
藥名詩¶
　陳亞仕至太常少卿滑稽之雄也嘗著藥名詩若風¶
　月前湖近軒窓半夏涼棊怕臘寒呵子下衣嫌春暖¶
　縮砂裁贈祈雨僧云無雨若還過半夏和師㬠作葫¶
　蘆巴嘗曰布袍袖裏懐漫刺到處遷延胡索人此句¶
<pb:KR3j0180_WYG_004-27b>¶
　可贈游謁窮措大亞與章郇公友善作生查子陳情¶
　曰朝廷數擢賢旋占凌霄路自是&KR0650;陶人險難無移¶
　處也知沒藥療孤寒食櫱何相誤大幅紙連粘甘草¶
　歸田賦嘗作閨情生查子三首曰相思意已深白紙¶
　書難足字字若參商故要檀郎讀分明記得約當歸¶
　逺志櫻桃熟何事菊花時猶未回鄉曲二曰小院雨¶
　餘涼石竹風生砌罷扇儘從容半夏紗幮睡起來閒¶
　坐北亭中滴盡真珠淚為念婿辛勤去折蟾宫桂¶
<pb:KR3j0180_WYG_004-28a>¶
　三曰浪蕩去來來躑躅花頻換可惜石榴裙蘭麝香¶
　銷半琵琶閒後理相思必撥朱絃斷擬續斷來弦待¶
　這寃家看亞又自為亞字謎曰若教有口便啞且要¶
　無心為惡中間全沒肚腸外面强生稜角别有詩百¶
　餘首號澄源集有嵗旦詩云收寒歸地底俵老向人¶
　間送歸化王宰詩云吏辭如賀日民送似迎時郊遊¶
　詩云馬嘶曾到寺犬吠乍行村¶
下觀楊子小¶
<pb:KR3j0180_WYG_004-28b>¶
　曹琰郎中亦滑稽有僧以詩卷投琰首篇登潤州甘¶
　露閣下觀揚子小琰曰卑末狗兒肥又一篇送僧云¶
　猿啼旅思凄琰曰犬吠張三嫂¶
五更三七上八¶
　劉煜龍圖亦滑稽常與劉筠飲茶問左右曰湯滚也¶
　未左右皆曰已滚筠曰僉曰鯀哉煜曰吾與㸃也又¶
　嘗與筠連騎趨朝筠馬病足煜曰馬何故遲筠曰只¶
　為五更三言㸃蹄也煜應聲曰何不與他七上八意¶
<pb:KR3j0180_WYG_004-29a>¶
　欲其下馬徒行也¶
官職是國家底¶
　陳執中作相有壻求差遣執中曰官職是國家底非¶
　卧房籠篋中物壻安得有之竟不與仁宗朝諫官累¶
　言執中不學亡術非宰相器陛下眷意不替者得非¶
　以執中嘗與先朝乞立陛下為太子耶先帝止二子¶
　周王已薨立嗣非陛下而誰上曰非為是但執中不¶
　欺朕耳¶
<pb:KR3j0180_WYG_004-29b>¶
馮道詩¶
　馮道詩雖淺近而近理有詩云窮達皆由命何勞發¶
　嘆聲但知行好事莫要問前程冬去氷須泮春來草¶
　自生請君觀此理天道甚分明又云莫為危時便愴¶
　神前程往往有期因須知海岳歸明主未省乾坤陷¶
　吉人道徳㡬時曾去世舟車何處不通津但教方寸¶
　無諸惡狼虎叢中也立身¶
論馮道¶
<pb:KR3j0180_WYG_004-30a>¶
　世譏馮道事四朝十一帝不能死節考其所言所行¶
　未嘗詭隨免於亂世盖天幸耳石晉之末契丹結釁¶
　無敢奉使者少主批令宰相選人道批奏云臣道自¶
　去舉朝失色皆謂墮於虎口道竟生還初郭威遣道¶
　迓湘隂道曰不知此亊由中否道平生不曾妄語莫¶
　遣道為妄語人及周世宗欲收河東自謂此行若太¶
　山壓卵道曰不知陛下作得山否凡此皆推誠委命¶
　未嘗顧避依阿也又契丹問萬姓紛紛何人救得道¶
<pb:KR3j0180_WYG_004-30b>¶
　發一言以對不啻活生靈百萬俗人徒見道之迹不¶
　知道之心富文忠公論道之為人曰此孟子所謂大¶
　人也¶
上夀失容¶
　張文定公齊賢相太宗真宗以亮直重厚稱晚娶薛¶
　氏婦真宗不悦元㑹上夀齊賢已微醺進丘失容坐¶
　是謫安州其麻曰仍復酣醟杯觴敧傾冠弁盖為是¶
　也¶
<pb:KR3j0180_WYG_004-31a>¶
張齊賢詩¶
　張齊賢詩云慎言渾不畏忍事又何妨國法須遵守¶
　人非莫舉揚無私仍克己直道更和光此箇如端的¶
　天應降吉祥處厚廣為八篇其一有云須信樞機發¶
　寧容駟馬追三緘事可見兩舌業當知二云堪嘆波¶
　羅蜜可憐歌利王從心更從刃字意有消詳三云一¶
　毫如有犯三尺不相饒四云在他誠所短於己有何¶
　長五云公清多斂怨髙亢易招危六云直須和輔助¶
<pb:KR3j0180_WYG_004-31b>¶
　和賴直交相恃直終多忤偏和又少剛七云永馮几¶
　杖力更遺子孫謀八云舒慘雖無定榮枯自有常¶
望火馬日遊神¶
　皇祐嘉佑中未有謁禁士人多馳騖請托有一人號¶
　望火馬又一人號日遊神盖日有奔競故也¶
香印¶
　太祖廟諱語訛近香印故今賣香印者不敢斥呼鳴¶
　鑼而已仁宗諱語訛近蒸今呼蒸餅為炊餅¶
<pb:KR3j0180_WYG_004-32a>¶
避諱¶
　錢武肅王諱鏐至今吳越間謂石榴為金櫻劉家為¶
　金家留住為駐住楊行宻據江淮至今謂蜜為蜂糖¶
父名岳不聽樂¶
　劉温叟父名岳終身不聽樂不遊嵩華每赴内宴聞¶
　鈞奏則涕泣移時曰若非君命則不至於是此與李¶
　賀父名晉肅不舉進士頗相類¶
諱取枉法贓¶
<pb:KR3j0180_WYG_004-32b>¶
　杜祁公衍常言父母之諱在我而已與人何預公帥¶
　并門吏請家諱公曰下官無所諱唯諱取枉法贓公¶
　後致政作詩曰雙鳬乘鴈常深愧野馬黄羊亦過憂¶
　唐張説云吾肉非黄羊必不畏喫血非野馬必不畏¶
　刺公詩盖用此¶
看尚書詩¶
　真宗聽政之暇唯務觀書觀畢一書即有篇詠有御¶
　製看尚書詩三章春秋三章之類可謂近代好文之¶
<pb:KR3j0180_WYG_004-33a>¶
　主也¶
水津為步¶
　韓退之羅池廟碑言步有新船盖嶺南謂水津為步¶
　故罾步即漁者施罾處船步即衆人渡江處揚州𤓰¶
　步洪州觀步閩中謂水涯為溪步¶
村市為虚¶
　嶺南謂村市為虚栁子厚童區乙傳云之虚所賣之¶
　又詩云青箬裹鹽歸峒客緑荷包飯趂虚人市之所¶
<pb:KR3j0180_WYG_004-33b>¶
　在有人則滿無人則虚嶺南村市滿少虚多曰虚不¶
　亦宜乎¶
痎市¶
　蜀有痎市間旦集如痎瘧之發其俗又以冷熱發歇¶
　為市喻也¶
秀才可低處過¶
　鄉人危叙應舉探省榜出門數步逢泥濘老嫗指示¶
　曰秀才可低處過危即從之比看榜最末有名是歲¶
<pb:KR3j0180_WYG_004-34a>¶
　果及第與摭言所載後來必銜得相類¶
斫頭留項在裏¶
　劉相沆累舉不第天聖中將赴省試夢被人斬其首¶
　心甚惡之有鄉人解曰狀元不到十二郎做只得第¶
　二人公詰之答曰雖斫却頭留項在裏盖南音謂項¶
　為沆果第二人及第¶
舌上有毛¶
　馬亮知江寧府將代夢舌上生毛有僧解曰舌上有¶
<pb:KR3j0180_WYG_004-34b>¶
　毛剃不得當再任果然¶
論相¶
　相形不如論心心相有三十六善夫人嘗言意非求¶
　官自須如此一也有剛有柔二也慕善近君子三也¶
　有美食分人四也不近小人五也常行隂德每事方¶
　便六也能治家七也不厭人乞覔八也利人克己九¶
　也不逐惡貪殺十也聞事不驚張十一也與人期不¶
　失信十二也不易行改操十三也夜卧不便睡著十¶
<pb:KR3j0180_WYG_004-35a>¶
　四也馬上去不回顧十五也人不憎怒十六也不文¶
　過飾非十七也作事周匝十八也不忘人恩十九也¶
　有大量二十也不毁善害惡二十一也濟急二十二¶
　也不助強欺弱二十三也不忘故舊二十四也為事¶
　衆人用之二十五也不多言妄語二十六也得人物¶
　每生慚愧二十七也語有叙二十八也當人語次不先¶
　起二十九也常言善事三十也不嫌惡衣惡食三十¶
　一也方員隨時三十二也行善不倦三十三也知人¶
<pb:KR3j0180_WYG_004-35b>¶
　饑渴勞苦三十四也不念舊惡三十五也竭力救難¶
　三十六也三十六善全者位極人臣夀考令終不全¶
　則禍福相折具二十者刺史之位具十以上令長之¶
　官具五者亦須大富¶
心相¶
　諺曰有心無相相逐心生有相無心相隨心滅¶
識貴人¶
　昔人謂官至三品不讀相書自識貴人以其閲多故¶
<pb:KR3j0180_WYG_004-36a>¶
　也¶
武有之德禹别之州¶
　龍圖劉煜未第時娶趙尚書晃長女早亡猶有二妹¶
　復欲妻之煜曰若是武有之德不敢為姻如言禹别¶
　之州庶可從命盖欲九姨議婚不欲七姨為匹故也¶
　夫人曰諺曰薄餅從上揭劉郎才及第豈得便揀㸃¶
　人家女煜曰非敢有擇但七姨骨相寒薄非某之對¶
　遂娶九姨後生七子皆至大官七姨後適闗生竟不¶
<pb:KR3j0180_WYG_004-36b>¶
　第落泊寒餒劉氏養之終身¶
文章有館閣氣¶
　夏英公謁盛文肅文肅曰子文章有館閣氣異日必¶
　顯後如其言¶
文章官様¶
　文章有兩等山林草野之文其氣枯槁著書立言者¶
　之所尚也朝廷臺閣之文其氣温潤演綸視草之所¶
　尚也王安國曰文章格調須是官様今樂藝亦有兩¶
<pb:KR3j0180_WYG_004-37a>¶
　般教坊則婉媚風流外道則粗野嘲&KR1116;村歌社舞抑¶
　又甚焉亦與文章相類¶
論富貴¶
　晏元獻覽李慶孫富貴曲云軸裝曲譜金書字樹記¶
　花名玊篆碑公曰乞兒相未諳富貴者公詩有云樓¶
　臺側畔楊花過簾幕中間燕子飛梨花院落溶溶月¶
　栁絮池塘淡淡風公曰窮兒家有此景致也無公不¶
　喜肉食尤嫌肥羶每愛韋蘇州詩曰全沒些脂膩氣¶
<pb:KR3j0180_WYG_004-37b>¶
集句¶
　晏元獻集句若無可奈何花落去似曾相識燕歸來¶
　靜尋啄木藏身處閒見遊絲到地時樓臺冷落收燈¶
　夜門巷蕭條掃雪天已定復搖春水色似紅如白海¶
　棠花之類宋莒公曰此數聨後之詩人無復措詞¶
文公謝啓¶
　楊文公母病謁告逮歸與弟倚居踰年不調有謝啓¶
　云介推母子願歸綿上之田伯夷弟兄甘受首陽之¶
<pb:KR3j0180_WYG_004-38a>¶
　餓後除知汝州言事者攻擊不已公又有啓云已擠¶
　溝壑猶下石而弗休方困蒺藜尚闗弓而相射¶
復本姓謝啓¶
　范文正公㓜孤隨母適朱氏因冒朱姓後復本姓謝¶
　啓曰志在投秦入境遂稱於張禄名非霸越乘舟乃¶
　效於陶朱以范雎范蠡嘗改姓故也偽蜀范禹偁亦¶
　嘗冒張姓謝啓云昔年上第誤標張禄之名今日故¶
　園復作范睢之裔然不若文正之精切¶
<pb:KR3j0180_WYG_004-38b>¶
文莊詩¶
　夏文莊公竦舉制科廷對罷遇楊徽之見其年少曰¶
　願丐賢良一篇以卜他日之志公詩曰殿上衮衣眀¶
　日月硯中旗影動龍蛇縱横禮樂三千字獨對丹墀¶
　日未斜楊嘆服曰真將相之器也¶
喜遷鸎詞¶
　景德中夏文莊初授館職時方早秋上在拱宸殿按¶
　舞命中使索新詞公立進喜遷鸎曰霞散綺月沈鈎¶
<pb:KR3j0180_WYG_004-39a>¶
　簾卷未央樓夜涼河漢截天流宫闕鎖新秋瑤堦曙¶
　金莖露鳳髓香和雲霧三千珠翠擁宸游水殿按梁¶
　州上大悦¶
淮隂廟詩¶
　淮隂侯廟題詩惟錢昆最爲絶唱曰築壇拜日㤙雖¶
　厚躡足封時慮已深隆凖早知同鳥喙將軍應有五¶
　湖心¶
老兒詩五十韻¶
<pb:KR3j0180_WYG_004-39b>¶
　唐路德延有孩兒詩五十韻張師錫侍郎次韻為老¶
　兒詩曰鬂髪盡皤然眉分白雪鮮週遮延客話傴僂¶
　抱孫憐無病常供粥非寒亦衣綿假温衾擁背借力¶
　杖榰肩貌比三峯客年過四皓仙喚方離枕上扶始¶
　到門前每愛烹山茗常嫌飣石蓮耳聾如塞纊眼暗¶
　似籠烟宴坐羸凭几乗騎困嚲鞭頭搖如轉旋唇動¶
　若抽牽骨冷愁離火牙疼怯漱泉形骸將就木囊槖¶
　尚貪錢膠睫乾眯綴粘髭冷涕懸披裘腰懶繫濯手¶
<pb:KR3j0180_WYG_004-40a>¶
　袖慵揎擡舉衣頻換扶持藥屢煎坐多茵易破行少¶
　履難穿喜婢裁裙布嗔妻買粉鈿房教深下幕牀遣¶
　厚鋪氊琴聴怜三樂圖張笑七賢看嫌經字小敲喜¶
　磬聲圓食罷羮流(一作/沾)袂杯餘酒帶涎樂來須遣罷¶
　醫到乆相延裹帽縦横掠梳頭取次纒長吁思徃事¶
　多感聴哀絃氣注腰還重風牽口更偏墓松先命種¶
　誌石預教鎸客到惟求藥僧來忽問禪烘茶懸竈壁¶
　曝艾曬簷椽怒僕空睜眼嗔僮謾握拳心驚嫌蹴踘¶
<pb:KR3j0180_WYG_004-40b>¶
　脚軟怕鞦韆局縮同寒&KR0924;摧豗似飽鳶觀瞻多目眩¶
　舉動則頭旋女嫁求紅燭男婚乞彩牋已聞頒几杖¶
　寧更佩韋絃賔客身非與兒孫事已𫝊養和屏作伴¶
　如意拂相連乆棄登山屐惟存負郭田呻吟朝不樂¶
　展轉夜無眠呼稚臨牀畔看書就枕邊冷疑懐貯水¶
　虛訝耳聞蟬束帛非無分安車信有縁伏生甘坐末¶
　絳老讓行先拘急將風夜昏沈欲雨天雞皮塵旋漬¶
　齯齒食頻填每憶居郎署常思釣渭川喜逢迎佛㑹¶
<pb:KR3j0180_WYG_004-41a>¶
　羞赴賞花筵逕狹容移檻堦危索減塼好生焚鳥網¶
　惡殺拆魚船既感桑榆日常嗟蒲栁年長思當弱冠¶
　悔不賸狂顛¶
詩有障礙¶
　江南李覯詩云人言落日是天涯望極天涯不見家¶
　已恨碧山相掩映碧山還被暮雲遮識者曰此詩意¶
　有重重障礙李君恐時命不偶後如其言¶
吟詩見志¶
<pb:KR3j0180_WYG_004-41b>¶
　宋莒公庠知許州開西湖詩曰鑿開魚鳥忘情地展¶
　盡江湖極目天識者知其位極一品矣孟郊下第詩¶
　曰兩度長安陌空將泪見花及第詩曰一日看盡長¶
　安花進取得失常事下第隕穫至於下泪登科則志¶
　氣充溢一日之間花即看盡何其速也竟死於溧陽¶
　尉¶
詩䜟¶
　冦萊公少作詩曰去海止十里過山應萬重及雷州¶
<pb:KR3j0180_WYG_004-42a>¶
　問州去海㡬里吏云十里則南遷已預䜟矣張乖崖¶
　詠晚年典淮陽郡詩曰方信承平無一事淮陽閒殺¶
　老尚書後一年捐館亦詩䜟也蘇公初題金山寺云¶
　僧依玊鑑光中住人踏鼇魚背上行識者云榮入玊¶
　堂之兆其後止於内相亦詩䜟也¶
白孟二詩¶
　白居易詩曰無事日月長不覊天地濶此曠達者之¶
　詞也孟郊詩曰出門即有礙誰謂天地寛此褊隘者¶
<pb:KR3j0180_WYG_004-42b>¶
　之詞也天地又何嘗礙郊郊自礙耳¶
牡丹不成一事¶
　王文康公詩曰&KR0037;花至小能成實桑葉雖柔解吐絲¶
　堪笑牡丹如斗大不成一事又空枝亦重厚者之詞¶
　也¶
求食¶
　春秋左氏傳稱三叛人以土地出求食而已賤而書¶
　名以其無廉恥之至也今娼家謂之求食盖本乎此¶
<pb:KR3j0180_WYG_004-43a>¶
三臺¶
　蘇有姑蘇臺故號蘇臺相有銅雀臺故號相臺滑有¶
　測景臺故號滑臺¶
驛劵¶
　唐以前館驛並給𫝊往來開元中務従簡便方給紙¶
　劵驛給劵自此始¶
繁臺¶
　天清寺繁臺本梁王鼔吹臺梁高祖改為講武臺後¶
<pb:KR3j0180_WYG_004-43b>¶
　繁氏居其側里人乃呼為繁臺¶
惠崇詩¶
　楚僧惠崇工詩書楊氏别墅云河分崗勢斷春入燒¶
　痕青塞上云河氷堅度馬塞雪宻藏鵰宿東林寺云¶
　鳥歸山墮雪僧定石沈雲上楊翰林云露寒金掌重¶
　天近玊繩低栁氏書齋云著書驚日短彈劍惜春深¶
　秋夕云露下牛羊靜河明桑柘空舟行云林斷城隍出¶
　江分島嶼迴游隠靜寺云空潭聞鹿飲疎樹見僧行¶
<pb:KR3j0180_WYG_004-44a>¶
　送錢供奉云劍佩明山雪旌旗濕海雲濠梁夜泊云¶
　夜閒潮動舸秋迥月臨城早行云繁霜衣上積&KR0714;月¶
　馬前低懐長公云秋近草蟲亂夜遙霜月低夏夜云¶
　扇聲猶泛暑井氣忽生秋賀劉舍人云日纒黄道迥¶
　春入紫㣲深陜西道中云闗河雙鬢白風雪一燈青¶
立程嬰杵臼廟¶
　神宗朝皇嗣屢闕吳處厚上書乞立程嬰公孫杵臼¶
　廟庶㡬鬼不為厲國統有繼上勅河東訪尋遺跡乃¶
<pb:KR3j0180_WYG_004-44b>¶
　得其冢於絳州詔封嬰杵臼並為侯因命立廟處厚¶
　上書其畧云史記世家考趙氏興廢本末惟程嬰公¶
　孫杵臼盡死不顧保全趙氏孤兒乃知國家𫝊祚至¶
　今皆二人之力也¶
臨終偈¶
　楊文公王相隨二公皆達性理文公臨終偈曰漚生¶
　復漚滅二法本來齊要識真歸處趙州東院西王相¶
　偈曰畫堂燈已滅彈指向誰説去住本尋常春風掃¶
<pb:KR3j0180_WYG_004-45a>¶
　殘雪是夕薨凌晨大雪¶
張方平偈¶
　張尚書方平尤達性理有人問祖師西來意張作偈¶
　曰自從無始千千刼萬法本來無一法祖師來意我¶
　不知一夜西風掃黄葉¶
訪荷澤像¶
　富鄭公遺吳處厚書託訪荷澤諸禪師畫像吳作偈¶
　曰是身如泡幻盡非真實相况茲紙上影妄外更生¶
<pb:KR3j0180_WYG_004-45b>¶
　妄到岸不須船無風休起浪唯當清靜觀妙法了無¶
　象公荅曰執相誠非破相亦妄不執不破是名實相¶
裴晉公賦¶
　詩見人志賦亦可見焉晉公作鑄劍㦸為農器賦云¶
　我皇帝嗣位三十載寰海鏡清方隅砥平驅域中盡¶
　歸力穡示天下弗復用兵則平淮西一天下已見於¶
　此賦矣¶
范文正賦¶
<pb:KR3j0180_WYG_004-46a>¶
　范文正公作金在鎔賦云如令區别妍媸願為軒鑑¶
　若使削平禍亂請就干將則公負將相器業文武全¶
　材已見於此賦矣公為水車賦云方今聖人在上五¶
　日一風十日一雨則斯車也吾其不取意謂水車唯¶
　施於旱不旱則無所施公在寳元康定間邉鄙有事¶
　驟加進擢晏靜則置而不用亦與水車何異¶
王沂公賦¶
　王沂公有物混成賦云不縮不盈賦象寧窮於廣狹¶
<pb:KR3j0180_WYG_004-46b>¶
　匪雕匪斵流形罔滯於盈虚則宰相陶鈞之意可見¶
　矣又云得我之小者散而為草木得我之大者聚而¶
　為山川則擇任羣材使小大各得其所又可見矣¶
宫詞¶
　王公隨有宫詞云一聲啼鳥禁門靜滿地落花春日¶
　長又野步云桑斧科春色漁歌唱夕陽皆應舉時行¶
　所作¶
　類説卷四¶
