# -*- mode: mandoku-view; -*-
#+TITLE: 類說
#+DATE: 2015-08-24 23:26:32.413348
#+PROPERTY: ID KR3j0180
#+PROPERTY: BASEEDITION WYG    
#+PROPERTY: JUAN [卷六十]目錄
<pb:KR3j0180_WYG_060-1a>¶
欽定四庫全書¶
　類說目錄¶
　　卷六十¶
　　　拾遺類總¶
　　　　日三竿　　　　　三氣星¶
　　　　蓴龜　　　　　　&KR0275;風¶
　　　　三危露　　　　　文章嶺¶
　　　　春賦　　　　　　天上青童¶
<pb:KR3j0180_WYG_060-1b>¶
　　　　少女風　　　　　濯枝雨¶
　　　　鮑魚不登于俎　　青蠅弔客¶
　　　　箋紙九萬　　　　升仙橋¶
　　　　射茱茰　　　　　鳥雌雄¶
　　　　承露盤　　　　　避談字¶
　　　　三爵　　　　　　𤣥真子漁歌¶
　　　　鸞岡鶴嶺　　　　黍谷¶
　　　　附子　　　　　　徙豐沛屠兒¶
<pb:KR3j0180_WYG_060-2a>¶
　　　　歌動梁塵　　　　離宫别觀¶
　　　　分風送舡　　　　鳯詔¶
　　　　新城稻　　　　　草鍾乳¶
　　　　天可倚柱　　　　天心月脇¶
　　　　炊金饌玉　　　　瑞雲¶
　　　　木妖　　　　　　硯名結隣¶
　　　　九釘盤　　　　　鳩車竹馬¶
　　　　壺郎　　　　　　八極¶
<pb:KR3j0180_WYG_060-2b>¶
　　　　猊糖　　　　　　四乳¶
　　　　夢臼中炊　　　　七寳粧嚴公¶
　　　　金波玉葉　　　　神燕鬼丸¶
　　　　蝶降武帝祠　　　周易卜殺名字¶
　　　　手巾　　　　　　觀除目損道心¶
　　　　子規詩　　　　　一夔足矣¶
　　　　擾亂春風卒未休　攟載¶
　　　　大駔　　　　　　闘鴨¶
<pb:KR3j0180_WYG_060-3a>¶
　　　　軻母擇隣　　　　氣毬¶
　　　　彌勒同龕　　　　六出花¶
　　　　在朝緩帶　　　　至日迎長¶
　　　　鴈塔　　　　　　秘掖¶
　　　　金箆刮膜　　　　李賀通眉¶
　　　　華顛童子　　　　職田公廨田¶
　　　　花姑　　　　　　二負臣¶
　　　　四友　　　　　　貧女詩¶
<pb:KR3j0180_WYG_060-3b>¶
　　　　春宫怨　　　　　竹詩¶
　　　　日月不圓　　　　龍伯國¶
　　　　大家　　　　　　日畿¶
　　　　君臣四書　　　　彈琴¶
　　　　握石臺　　　　　鬼谷先生¶
　　　　肉芝　　　　　　漢江解佩¶
　　　　西凉觀燈　　　　愁城¶
　　　　眼纈　　　　　　堯眉禹耳¶
<pb:KR3j0180_WYG_060-4a>¶
　　　　七緯　　　　　　五湖¶
　　　　賺蘭亭記　　　　明皇乙酉生¶
　　　　擘名接脚　　　　道士常持漏¶
　　　　挑菜詩　　　　　覆窠¶
　　　　三皇步　　　　　一國香¶
　　　　天闕山　　　　　螻蛄¶
　　　　落鵰端公　　　　女生武主¶
　　　　車武子妻妬　　　華渚虹流¶
<pb:KR3j0180_WYG_060-4b>¶
　　　　今夕當雨　　　　河精¶
　　　　九山　　　　　　水精柱¶
　　　　口吃　　　　　　刼急¶
　　　　鞭爛鞍朽　　　　赤玉簫¶
　　　　哭隣女　　　　　賣狗嫁女¶
　¶
　¶
　類說目錄¶
#+PROPERTY: JUAN 卷六十
<pb:KR3j0180_WYG_060-5a>¶
欽定四庫全書¶
　類說卷六十　　　　　　　宋　曾慥　編¶
　　拾遺類總¶
日三竿¶
　永明中日出三竿采色黄色赤暈¶
三氣星¶
　三氣星主甘露明潤則甘露降¶
蓴龜¶
<pb:KR3j0180_WYG_060-5b>¶
　蓴羮絶美江東人謂之蓴龜¶
&KR0275;風¶
　南海秋夏雲物有暈如虹者謂之&KR0275;母必有&KR0275;風¶
三危露¶
　水之美者有三危之露¶
文章嶺¶
　貴州有文章嶺涪州有錦綉洲¶
春賦¶
<pb:KR3j0180_WYG_060-6a>¶
　艷錦安天鹿新綾織鳯凰¶
天上青童¶
　趙旭幽居廣陵有女子衣六銖霧綃之衣躡五色連¶
　文之履云吾天上青童也運數當與郎偶中夜又聞¶
　外有一女呼青夫人扣柱歌曰月露飄飄星漢斜獨¶
　行窈窕浮雲車仙郎獨邀青童君結情羅帳連心花¶
　旭起迎之曰吾娥媚也聞君青童㑹集故捕逃耳既¶
　别授以隱訣大要以心死可以長生保精可以致神¶
<pb:KR3j0180_WYG_060-6b>¶
少女風¶
　管輅過清河時大旱輅曰今夕當雨樹中已有少女¶
　㣲風樹間又有隂鳥和鳴又有少男風起衆鳥亂翔¶
　其應至矣須臾風雲四合大雨¶
濯枝雨¶
　六月大雨名濯枝雨¶
鮑魚不登於爼¶
　太公望傅太子發嗜鮑魚而公不與文王曰發嗜鮑¶
<pb:KR3j0180_WYG_060-7a>¶
　魚何為不與太公曰禮鮑魚不登於爼¶
青蠅吊客¶
　虞翻放棄南方自恨淪沒海隅生無可與語死以青¶
　蠅為吊客¶
牋紙九萬¶
　王右軍為會稽内史謝公就乞牋紙檢校庫中有九¶
　萬張悉與之¶
升仙橋¶
<pb:KR3j0180_WYG_060-7b>¶
　蜀城十里有升仙橋司馬相如初入長安題曰不乘¶
　赤車駟馬不過此下¶
射茱茰¶
　郭璞避難至新息有以茱茰令璞射之璞曰子如赤¶
　含含以𤣥珠按文言之當是茱茰¶
鳥雌雄¶
　武帝問東方朔何以知鳥之雌雄曰雄左翼加右聲¶
　高雌右翼加左聲小¶
<pb:KR3j0180_WYG_060-8a>¶
承露盤¶
　漢武以銅作承露盤高二十丈上有仙人掌承露和¶
　玉屑將以求仙¶
避談字¶
　蘓頲年五歲裴談過其父試誦庾信枯樹賦頲頗避¶
　談字易其韻曰昔年移栁依依漢隂今看搖落凄凄¶
　江潯樹猶如此人何以任¶
三爵¶
<pb:KR3j0180_WYG_060-8b>¶
　劉表子弟號爵為三雅大曰伯雅受七升次曰仲雅¶
　受六升又次曰季雅受五升¶
𤣥真子漁歌¶
　憲宗求訪𤣥真子漁歌李德裕為潤州刺史乃獲之¶
　𤣥真子張志和也自號烟波釣徒歌曰西塞山邊白¶
　鷺飛桃花流水鱖魚肥青箬笠綠蓑衣春江細雨不¶
　須歸二曰釣臺漁父褐為裘兩兩三三舴艋舟能縱¶
　棹慣乘流長江白浪不曾憂三曰霅溪灣裏釣魚翁¶
<pb:KR3j0180_WYG_060-9a>¶
　舴艋為家西復東江上雪浦邊風笑著荷衣不怕窮¶
　四曰㳂江近舍與人歡菰飯蓴羮亦共飡楓葉落荻¶
　花殘醉泊漁舟不覺寒五曰青草湖中月正圓巴陵¶
　漁父棹歌連釣車子撅頭舡樂在風波不用仙¶
鸞岡鶴嶺¶
　西山有四十二羅漢一十二真人據鸞岡鶴嶺之秀¶
黍谷¶
　鄒衍在燕有谷地美而寒不生五穀鄒子吹律而陽¶
<pb:KR3j0180_WYG_060-9b>¶
　氣生至今名谷黍¶
附子¶
　附子一歲曰測子二歲曰烏頭三歲曰附子四歲曰¶
　烏喙五歲曰天雄¶
徙豐沛屠兒¶
　太上皇不樂関中思慕郷里高祖徙豐沛屠兒沽酒¶
　煑餅為新豐¶
歌動梁塵¶
<pb:KR3j0180_WYG_060-10a>¶
　漢興善歌者吳人虞公發聲動梁上塵¶
離宫别觀¶
　秦始皇上林苑中作離宫别觀一百四十六所¶
分風送舡¶
　洞庭湖過客祈禱能分風送南北舡¶
鳯詔¶
　石虎詔書以五色紙著木鳯口中飛下端門謂之鳯¶
　詔¶
<pb:KR3j0180_WYG_060-10b>¶
新城稻¶
　新城秔稻五里聞香¶
草鍾乳¶
　韭性煖號草鍾乳幽州方言黄鳥曰黄鶯¶
天可倚柱¶
　百代之後地高天下千代之後天可倚柱¶
天心月脇¶
　皇甫湜稱詩文之奇曰穿天心出月脇¶
<pb:KR3j0180_WYG_060-11a>¶
炊金饌玉¶
　駱賔王謂盛饌曰炊金饌玉¶
瑞雲¶
　雲之色曰矞矞瑞雲也¶
木妖¶
　唐天寳中宫邸起宅窮極土木識者曰木妖¶
硯名結隣¶
　唐李衞公収硯至多其尤妙者名結隣言與相結為¶
<pb:KR3j0180_WYG_060-11b>¶
　隣也¶
九飣盤¶
　唐御厨進饌用九盤裝累名九飣盤¶
鳩車竹馬¶
　王元長曰小兒五歲曰鳩車之戲七歲曰竹馬之遊¶
壺郎¶
　掌漏官曰壺郎陸俚賦潘岳謂斗刁曰金祈今銅㸃¶
　是也¶
<pb:KR3j0180_WYG_060-12a>¶
八極¶
　中國者天下八十一分之一有海環之如此者九有¶
　大瀛海環之總曰八極¶
猊糖¶
　糖作狻猊形曰猊糖¶
四乳¶
　文王體有四乳見春秋元命苞¶
夢臼中炊¶
<pb:KR3j0180_WYG_060-12b>¶
　張瞻夢炊於臼中占之䘮妻臼中炊言無婦也¶
七寳装嚴公¶
　隋李德林脩律令訖賜九環帶後進平陳策文帝曰¶
　俟功成以七寳裝嚴公¶
金波玉葉¶
　月似金波初映空雲如玉葉乍從風¶
神燕鬼丸¶
　金薄圖神燕朱泥印鬼丸¶
<pb:KR3j0180_WYG_060-13a>¶
蝶降武帝祠¶
　梁山有漢武帝廟至今有祭者往往有二三百蝴蝶¶
　降祠所享其食近之不驚徹饌然後羣去時謂武帝¶
　侍從捉之者必致病¶
周易卜殺名字¶
　知晉州焦敏寡聞謂國子監印本九經不真衆言此¶
　雖起於五代羣儒精較固為真本敏曰公輩全不細¶
　看只如周易名字為甚却總卜殺¶
<pb:KR3j0180_WYG_060-13b>¶
手巾¶
　梁武帝以手巾絞杜稜稜悶絶¶
觀除目損道心¶
　唐姚合詩云一日觀除目三年損道心山宜衝雪上¶
　詩入帶風吟野客嫌知印家人笑賣琴只應隨日過¶
　覺是錯彌深¶
子規詩¶
　杜荀鶴子規詩云楚天空濶月成輪蜀魄聲聲似告¶
<pb:KR3j0180_WYG_060-14a>¶
　人啼得血流無用處不如緘口過殘春¶
一䕫足矣¶
　魯哀公問孔子曰吾聞䕫一足有異於人信乎子曰¶
　昔重黎舉䕫而進又欲求人而佐舜曰樂天地之精¶
　也惟聖人為能為六律均五聲知樂之本以通八風¶
　䕫能若此一而足矣非一足也¶
擾亂春風卒未休¶
　羅隱詩云一簇青烟鎻玉樓半垂欄畔半垂溝明年¶
<pb:KR3j0180_WYG_060-14b>¶
　還有新條在擾亂春風卒未休¶
攟載¶
　垂槖而入攟載而歸¶
大駔¶
　段干木晉之大駔¶
鬭鴨¶
　張籍寄友人云憶在江南日同遊三月時採茶尋逺¶
　澗鬭鴨向春池¶
<pb:KR3j0180_WYG_060-15a>¶
軻母擇隣¶
　孟軻少與母孤居近墓軻乃戲為墓母曰此非所以¶
　居去居市旁復戲為商賈母去居學館旁乃為揖遜¶
　進退之禮母曰此真可居遂為儒學¶
氣毬¶
　韋莊鄜州寒食詩云永日迢迢無一事隔牆聞築氣¶
　毬聲¶
彌勒同龕¶
<pb:KR3j0180_WYG_060-15b>¶
　褚遂良帖云聞久棄塵滓與彌勒同龕一食清齋八¶
　時禪誦¶
六出花¶
　宋江夏王義恭正旦以衣承雪作六出花進以為瑞¶
在朝緩帶¶
　唐諺云一人在朝百人緩帶一人貴而親友皆榮也¶
至日迎長¶
　曹植曰冬至獻履所以迎福踐長¶
<pb:KR3j0180_WYG_060-16a>¶
鴈塔¶
　佛在世間時有比丘見羣鴈飛空乃念曰此鴈可充¶
　我之費鴈乃墜地佛曰此鴈王也不可輒食乃為營¶
　塔¶
秘掖¶
　宋之問曰西城秘掖北禁仙流¶
金箆刮膜¶
　魏文帝病眼令華佗以金箆刮膜¶
<pb:KR3j0180_WYG_060-16b>¶
李賀通眉¶
　李賀小傳曰賀通眉長指苦吟疾書¶
華顛童子¶
　裴駰曰唐睢華顛以悟秦甘羅童子以報趙¶
職田公廨田¶
　隋開皇中公卿以下給田職一品至五品又給公廨¶
　田¶
花姑¶
<pb:KR3j0180_WYG_060-17a>¶
　南岳夫人傳有女道士黄虛徹年逾八十貎若嬰孺¶
　號為花姑夫人寓夢示之後亦升天¶
二負臣¶
　孝宣時上郡石室有反縛械臣劉向曰二負臣也詹¶
　與二負臣殺窫窊帝握其左足¶
四友¶
　醉吟先生傳與嵩山僧如滿為空門友平泉客韋楚¶
　為山水友劉夢得為詩友皇甫明之為酒友¶
<pb:KR3j0180_WYG_060-17b>¶
貧女詩¶
　唐秦韜玉咏貧女詩蓬門未識綺羅香擬托良媒益¶
　自傷誰愛風流高格調共憐時世儉梳粧敢將十指¶
　誇纎巧不把雙眉鬬畫長自恨年年把針線為他人¶
　作嫁衣裳¶
春宫怨¶
　杜荀鶴春宫怨詩云早被嬋娟誤欲粧臨鏡慵承恩¶
　不在貎教妾若為容風煖鳥聲碎日高花影重年年¶
<pb:KR3j0180_WYG_060-18a>¶
　越溪女相憶採芙蓉¶
竹詩¶
　羅鄴竹詩云桃李還應笑後時¶
日月不圓¶
　論衡曰日月不圓者去人逺也¶
龍伯國¶
　河圖玉板曰從崑崙以北九萬里得龍伯國人長三¶
　十丈生萬八千歲而死¶
<pb:KR3j0180_WYG_060-18b>¶
大家¶
　天子無外以天下為家故稱大家父事天母事地兄¶
　事日姊事月¶
日畿¶
　天子之畿方千里象日月徑圓故曰日畿又曰日圍¶
君臣四書¶
　天子下書有四曰策書曰制書曰詔書曰誡書羣臣¶
　上通天子亦四曰章曰奏曰表曰議¶
<pb:KR3j0180_WYG_060-19a>¶
彈琴¶
　彈琴輪指曰蟹行側轉指曰鸞鳴若全用甲則聲乾¶
　而多悲思全用肉則聲重濁而不匀¶
握石臺¶
　燕昭王好神仙仙人甘需與王登握石之臺¶
鬼谷先生¶
　鬼谷先生晉平公時人因隱鬼谷故以為號姓王名¶
　詡曾以縱横術授蘓秦張儀後得仙¶
<pb:KR3j0180_WYG_060-19b>¶
肉芝¶
　進士蕭静之握地得物類人手肥潤色㣲紅烹食之¶
　後遇異人曰嘗食仙藥因告之曰肉芝食之者壽¶
漢江解珮¶
　鄭交甫於漢江遇二女與語解所佩大明珠遺交甫¶
　已而不見視珠亦亡¶
西凉觀燈¶
　唐明皇用葉法善術上元夜自上陽宫往西凉府觀¶
<pb:KR3j0180_WYG_060-20a>¶
　燈以鐵如意質酒而還遣使取之不誣¶
愁城¶
　攻許愁城終不破盪許愁城終不開閉戸欲驅愁愁¶
　終不肯去深藏欲避愁愁已知人處又云何物煑愁¶
　能得熟何物燒愁能得然又云時解寛衣帶偏能損¶
　面皮謂愁鬼也又云且將一寸心能容萬斛愁¶
眼纈¶
　醉眼曰眼纈¶
<pb:KR3j0180_WYG_060-20b>¶
堯眉禹耳¶
　堯眉八彩禹耳三漏堯時厨中自生肉薄如箑搖鼓¶
　生風食物不壞謂之箑脯¶
七緯¶
　一曰易緯二曰書緯三曰詩緯四曰禮緯五曰樂緯¶
　六曰孝經緯七曰春秋緯¶
五湖¶
　五湖者太湖之别名以周行五百餘里故名五湖按¶
<pb:KR3j0180_WYG_060-21a>¶
　揚州記太湖一名宫亭一名震澤一云洞庭按荆州¶
　記云宫亭即彭蠡澤是也謂之彭澤一名青草湖以¶
　青草山得名¶
賺蘭亭記¶
　蕭翼賺蘭亭記王右軍書用䑕鬚筆蠒紙凡三百二¶
　十四字¶
明皇乙酉生¶
　唐明皇以乙酉生而喜鬬雞兆亂之象也¶
<pb:KR3j0180_WYG_060-21b>¶
擘名接脚¶
　貞元四年吏部奏艱難以來文籍失墜人或妄冒吏¶
　或詐欺分見官者謂之擘名承已死者謂之接脚¶
道士常持滿¶
　汝陽王飲葉靜能葉曰有生徒能飲當令上謁翌日¶
　有通謁者曰道士常持滿見之侏儒談胚渾之道飲¶
　以酒至五斗許忽醉倒¶
挑菜詩¶
<pb:KR3j0180_WYG_060-22a>¶
　陸龜䝉挑菜詩云行歇每移甥舅影挑頻時見舅姑¶
　心¶
覆窠¶
　江南謂輕薄言語為覆窠談¶
三皇步¶
　三皇步五帝驟三王馳五霸騖¶
一國香¶
　赤土國在海南出異香每燒一彈丸香香聞數百里¶
<pb:KR3j0180_WYG_060-22b>¶
　號一國香¶
天闕山¶
　晉元帝欲於宫前立闕衆議未定王導指牛頭山為¶
　天闕山不别立闕¶
螻蛄¶
　於子然遇一辯士自稱蘆鈎後騐之乃一螻蛄¶
落鵰端公¶
　唐高駢少為司馬總兵巡按見雙鵰曰我若貴當疊¶
<pb:KR3j0180_WYG_060-23a>¶
　雙果矢中二鵰因號落鵰端公¶
女主武王¶
　貞觀中秘記云唐三世後有女主武王代有天下太¶
　宗宻召李淳風訪之淳風曰其人已生陛下宫中從¶
　今四十當有天下誅殺子孫殆盡太宗曰疑似者殺¶
　之何如曰天之所命無復避之法王者不死枉及無¶
　辜且據占已長或為陛下眷屬更四十年當衰老則¶
　仁慈恐傷陛下子孫不多今若殺之為讐更生少壯¶
<pb:KR3j0180_WYG_060-23b>¶
　為害轉甚遂止¶
車武子妻妬¶
　車武子妻大妬車呼其兄同宿取一絳裙挂屏風上¶
　其婦拔刀徑上床發被乃其兄也慚而退¶
華渚虹流¶
　海圖曰大星如虹下流華渚女節感而生白帝金天¶
　氏少昊妃附寳見電光遶北斗樞感而生九子黄帝¶
　軒轅氏¶
<pb:KR3j0180_WYG_060-24a>¶
今夕當雨¶
　管輅𫝊曰時大旱輅曰今夕當雨樹上已有少女風¶
　矣須臾果雨¶
河精¶
　河圖曰河精上為天河¶
九山¶
　吕氏春秋曰何謂九山㑹稽太山王屋首陽太華岐¶
　山太行羊腸孟門¶
<pb:KR3j0180_WYG_060-24b>¶
水精柱¶
　魏畧曰大素國以水精為屋柱¶
口吃¶
　管子曰吾畏事不敢事畏言不敢言故曰老吃¶
刼急¶
　陳留阮簡為開封令有刼賊吏白曰甚急簡方圍棊¶
　長嘯吏曰刼急簡曰局上刼亦甚急¶
鞭爛鞍朽¶
<pb:KR3j0180_WYG_060-25a>¶
　異苑曰有人山行見洞中二老翁樗蒲以馬策拄地¶
　觀之俄鞭爛鞍朽¶
赤玉簫¶
　三十國春秋曰涼州胡安盜發晉文王張駿墓見駿¶
　貎如生得赤玉簫紫王簫¶
哭隣女¶
　王隠晉書曰阮籍隣女未適而死籍往哭之盡哀¶
賣狗嫁女¶
<pb:KR3j0180_WYG_060-25b>¶
　晉呉隠之將嫁女牽狗賣之¶
　¶
　¶
　¶
　¶
　¶
　¶
　類説卷六十¶
